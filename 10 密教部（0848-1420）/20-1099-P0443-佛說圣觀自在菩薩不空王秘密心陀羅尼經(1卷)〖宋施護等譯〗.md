　　No. 1099 [Nos. 1093-1095, cf. No. 1092(Fasc. 1)]
佛說圣觀自在菩薩不空王秘密心陀羅尼經

　　　　西天譯經三藏朝奉大夫試光祿卿傳法大師賜紫臣施護等奉　詔譯


如是我聞。一時世尊在補陀落迦山圣觀自在菩薩宮中。彼有無數大娑羅樹。多摩羅樹贍波迦樹。阿輸迦樹阿提目多迦樹。如是等種種寶樹而為嚴飾。與大苾芻眾一百八十萬。菩薩九十俱胝那庾多百千。復有自在大自在等諸梵天子。及無數百千凈光天子。如是等眾恭敬圍繞聽受說法

爾時圣觀自在菩薩摩訶薩從座而起。偏袒右肩右膝著地。向佛合掌恭敬頂禮。熙怡微笑前白佛言。世尊我有陀羅尼名不空王是秘密心。乃往過去九十一劫之前。我于普觀世界觀自在王如來所親從聽受。時彼如來為無數百千諸梵天子并凈光天子眾。教授阿耨多羅三藐三菩提法。我于爾時證得不空智等百千三摩地門。世尊若諸方處有此秘密心陀羅尼宣通流布。當知是處有大自在等一萬二千天子密作衛護。是處即同有諸佛塔。應當尊重恭敬供養。又若有人以此不空王秘密心陀羅尼廣流布者。當知是人已于無數俱胝那庾多百千佛所深種善根。又若有人暫得聞此陀羅尼者。是人設復謗佛謗法。及謗菩薩聲聞緣覺等諸賢圣。廣造如是極重罪業。當墮阿鼻地獄者。若能志心于一日中清凈不食。依法持誦此陀羅尼。如是等罪皆得銷滅。又若有人患諸瘧病。若一日二日乃至七日。或復眼痛耳痛鼻痛頭痛。或復疥癩瘡癬癰疽腫皰。及為一切非人邪鬼。執魅持捉禁縛打擲。咒咀期克邪說惑亂。以要言之。總集一切身病心病。乃至夢中見不祥事者。以此陀羅尼加持力故。悉得銷滅無能為害。世尊又復若諸剎帝利婆羅門吠舍首陀。如是等族姓中設有諂誑心者。于此陀羅尼亦許聽受書寫讀誦。乃至一切傍生異類。亦應為彼念此陀羅尼令其得聞。聞已隨應皆獲利益。況復有諸發生清凈信解心者。苾芻苾芻尼優婆塞優婆夷。志心聽受此陀羅尼邪。又復有人。若于此陀羅尼秘密章句諦心思念。時應當離諸過失。所謂不謗不贊不生疑惑。起離我心無久近心。無造作心無染污心無高下心。住如是心作念佛觀。彼人即于十方各見千佛為現其前。世尊若諸白衣舍中。有是陀羅尼經處。若主若仆見是經已。設生輕易或復戲笑。以我威神力故。令其自然得聞此陀羅尼聲。世尊譬如有人取栴檀香。或復龍腦或復麝香。持以敲打或復剉斫。又以咒詞而為咒咀。復于粗獷石上而以研磨。用涂身分。或有人言。勿須敲打剉斫咒呾研磨。栴檀等香既涂身已。其香常在。世尊我此不空王秘密心陀羅尼亦復如是。設或有人雖生輕易或復戲笑。乃至無誠實心。但能供養此陀羅尼者。彼人以是供養善根力故。世世所生常得戒定慧等。諸蘊具足妙香芬馥。復次若有苾芻苾芻尼優婆塞優婆夷等。欲受持此不空王秘密心陀羅尼時。應于白月八日依法安布壇場供養。行人當須清凈不食。以無緣心誦此秘密心陀羅尼七遍。是人當得二十種功德。一者當于富貴中生。二者生已所有宿世業病速得銷滅。三者常得身胑細滑妙好。諸根隱密人所愛樂。四者得大財利。五者所有財寶不為盜取。六者所有財寶不為火焚水溺。七者常得田疇增廣。八者其田稼穡不為雷雹損傷。九者其田不為惡雨霖澍。十者色力精神無所損耗。十一者常得一切眾生尊重愛樂。十二者不為一切怨對所怖。十三者設有怨對速疾除解。十四者不為一切非人所怖。十五者不為惡病纏縛。十六者不為拏枳儞怖。十七者遠離一切煩惱等事。十八者不于水火刀兵毒害中死。十九者在處常得諸賢圣等密作衛護。二十者在在所生常得不離慈悲喜舍。如是名為二十種功德

復次世尊若有持誦此陀羅尼者。別得八種善相。一者臨命終時我作苾芻相為現其前。二者臨命終時目不動亂身心安隱。三者臨命終時手不拏空足不蹴地。亦無大小便利穢污狼藉。四者不覆面死。五者臨命終時安住正念。六者臨命終時不離善友。七者命終已后諸佛剎中隨愿往生。八者當生獲得無盡辯才。如是名為八種善相

復次世尊。若有人能清凈不食。遠離五辛一切葷雜。于日三時中念此陀羅尼三遍。一切所求皆得成就。又若有人隨應得聞此不空王秘密心陀羅尼正法已。若能斷諸慳嫉除去一切垢染。發清凈心尊重歸命秘密護持者。是人當得墮菩薩數。善為眾生作大饒益。畢竟當成佛菩提果。世尊此言菩提者即是正慧。薩埵者即是方便。若得如是慧及方便二法具足。即能為眾生作饒益事

爾時圣觀自在菩薩摩訶薩復白佛言。世尊我今樂欲于如來前。宣說所有秘密心陀羅尼。普令會中四眾得聞利益安樂。及余一切作罪業者亦獲善利

佛告圣觀自在菩薩摩訶薩言。清凈大士汝應善說今正是時。如來今日亦當隨喜。乃至后末世中。與修菩薩乘者為善依怙

是時圣觀自在菩薩欣然舉目瞻仰世尊。前白佛言。此會諸菩薩眾。應善諦聽復當歸命。此解脫輪能與多人利益安樂。悲愍世間善作一切大利樂事。我今宣說此陀羅尼。我先歸命過去未來現在三世善住諸佛菩薩。及彼三世一切聲聞緣覺。又復歸命無量光如來應供正等正覺。歸命慈氏等諸菩薩摩訶薩。歸命大智舍利子等諸阿羅漢。即說陀羅尼曰

那謨(引)啰怛那(二合)怛啰(二合)夜(引)野(一句)那莫阿(引)哩也(二合引)嚩路吉帝(引)說啰(引)野(二)冒地薩埵(引)野摩賀(引)薩埵(引)野(三)摩賀(引)哥嚕尼哥(引)野(四)伊毗踰(二合引)那莫塞訖哩(三合)埵(引五)壹唐阿(引)哩也(二合引)嚩路(引)吉帝(引)說啰目枯(引)捺儗(二合引)蘭赧(二合引六)阿謨(引)伽播(引)商那(引)摩紇哩(二合)捺煬(七)怛他(引)誐多三目珂婆(引)始檐(八)摩訶怛波哩沙(二合)那末提(引)阿訶彌那(引)泥(引)摩(引)嚩哩多(二合)曳沙曳(二合九)悉[亭*羊](切身下同)睹彌(引)薩哩嚩(二合)哥(引)哩也(二合引)尼薩哩嚩(二合)婆曳數左彌(引十)犖(力角切下同)叉(引)婆嚩睹(十一)怛[寧*也](切身)他(引十二)唵(引)左啰左啰(十三)唧哩唧哩(十四)祖嚕祖嚕(十五)摩賀(引)哥(引)嚕尼哥(十六)悉哩悉哩(十七)唧哩唧哩(十八)尾哩尾哩(十九)摩賀(引)缽訥摩(二合)訶薩多(二合引)野(二十)葛羅葛羅(二十一)枳里枳里(二十二)酤魯酤魯(二十三)摩賀(引)戍馱薩埵(引)野(二十四)沒[亭*夜](切身下同)沒[亭*夜](二十五)馱(引)嚩馱(引)嚩(二十六)枳尼枳尼(二十七)波啰摩戍馱薩埵(引)野(二十八)葛啰葛啰(二十九)枳哩枳哩(三十)酤嚕酤嚕(三十一)摩賀(引)塞他(二合)摩缽啰(二合引)缽多(二合引)野(三十二)左羅左羅(三十三)三左羅(三十四)尾左羅(三十五)伊吒吒伊吒吒(三十六)婆啰婆啰(三十七)毗哩毗哩(三十八)部嚕部嚕(三十九)伊系曳(二合引)呬摩賀(引)哥(引)嚕尼哥(四十)摩賀(引)缽輸缽底(四十一)尾(引)沙馱啰(四十二)薩啰薩啰(四十三)嚩啰嚩啰(四十四)波啰波啰(四十五)嚩啰嚩啰(四十六)訶啰訶啰(四十七)賀(引)賀(引四十八)系(引)系(引四十九)呼(引)呼(引五十)唵(引)哥(引)啰(五十一)沒啰(二合)賀摩(二合)尾沙馱啰(五十二)馱啰馱啰(五十三)提哩提哩(五十四)度嚕度嚕(五十五)多啰多啰(五十六)薩啰薩啰(五十七)波啰波啰(五十八)嚩啰嚩啰(五十九)啰濕彌(二合)設多薩訶薩啰(二合六十)缽啰(二合)底曼尼多設哩(引)啰(六十一)入嚩(二合)羅入嚩(二合)羅(六十二)多波多波(六十三)婆誐鑁(六十四)蘇(引)摩(六十五)阿(引)禰爹(六十六)野摩(六十七)嚩嚕拏(六十八)酤尾(引)啰(六十九)沒啰(二合)賀摩(二合七十)印捺啰(二合七十一)哩施(七十二)泥(引)嚩誐拏(引)毗野(二合)哩唧(二合)多左啰拏(七十三)蘇嚕蘇嚕(七十四)祖嚕祖嚕(七十五)母嚕母嚕(七十六)薩那怛酤(二合)摩(引)啰(七十七)嚕捺啰(二合)嚩(引)薩嚩(七十八)尾瑟努(二合七十九)達那捺(八十)哩施(八十一)尾那(引)野葛(八十二)末虎尾尾馱尾(引)沙馱啰(八十三)馱啰馱啰(八十四)提哩提哩(八十五)度嚕度嚕(八十六)伽啰伽啰(八十七)波啰波啰(八十八)羅啰羅啰(八十九)羅虎羅虎(九十)訶啰訶啰(九十一)摩啰摩啰(九十二)嚩啰嚩啰(九十三)嚩啰那(引)野葛(九十四)三曼多(引)嚩路(引)吉多尾路(引)吉多(九十五)路吉說啰摩呬(引)說啰(九十六)母虎母虎(九十七)母嚕母嚕(九十八)母野母野(九十九)捫左捫左(一百)犖叉犖叉(引)摩摩薩哩嚩(二合)薩埵(引)室左(二合)薩哩嚩(二合)婆曳(引)毗藥(二合一百一)薩哩舞(二合引)波捺啰(二合)尾(引)毗藥(二合一百二)薩哩舞(二合引)波薩哩詣(二合引一百三)薩哩嚩(二合)誐啰(二合)系(引)毗藥(二合一百四)末馱(一百五)曼馱那(一百六)多(引)拏那(一百七)怛啰惹(二合)啰(一百八)啰(引)惹多塞葛(二合)啰(引)屹那踰(三合)捺哥(一百九)尾沙(一百一十)設塞怛啰(三合一百一十一)波哩謨(引)左哥(一百一十二)葛拏葛拏(一百一十三)吉尼吉尼(一百一十四)酤努酤努(一百一十五)左啰左啰(一百一十六)印捺哩(二合)野末羅謨(引)[亭*羊]誐(一百一十七)左睹啰(引)哩野(二合)薩爹三缽啰(二合)哥(引)設哥(一百一十八)怛摩怛摩(一百一十九)捺摩捺摩(一百二十)馱摩馱摩(一百二十一)薩摩薩摩(一百二十二)摩他摩他(一百二十三)薩摩薩摩(一百二十四)摩賀(引)怛謨(引)馱哥(引)啰尾達摩那(一百二十五)沙吒播(二合引)啰彌多(引)波哩布啰葛(一百二十六)彌梨彌梨(一百二十七)吒吒吒吒(一百二十八)陟陟陟陟(一百二十九)姹姹姹姹(一百三十)恥恥恥恥(一百三十一)伊尼(引)野左哩摩(二合)訖哩(二合)怛波哩葛啰(一百三十二)伊系曳(二合引)呬摩賀(引)哥(引)嚕尼哥(一百三十三)壹(引)說啰(一百三十四)摩賀(引)部多誐拏畔惹葛(一百三十五)酤嚕酤嚕(一百三十六)波啰波啰(一百三十七)葛啰葛啰(一百三十八)葛吒葛吒(一百三十九)摩吒摩吒(一百四十)尾戍馱尾沙野嚩(引)悉那(一百四十一)摩賀(引)哥(引)嚕尼哥(一百四十二)稅(引)怛野倪踰(二合引)波尾(引)怛(一百四十三)啰怛那(二合)摩酤吒摩(引)羅(引)馱啰(一百四十四)薩哩嚩(二合)倪也(二合)施啰悉訖哩(二合)怛(一百四十五)摩酤吒摩訶訥部(二合引)多(一百四十六)葛摩啰訖哩(二合)多葛啰多羅(一百四十七)[亭*夜](切身引)那薩摩(引)提尾謨(引)剎也(二合引)缽啰(二合)紺必也(二合一百四十八)末呼薩埵散怛底波哩播(引)左葛(一百四十九)摩賀(引)哥(引)嚕尼哥(一百五十)薩哩嚩(二合)葛哩摩(二合引)嚩啰拏尾輸(引)達葛(一百五十一)薩哩嚩(二合)咩(引)提缽啰(二合)謨(引)左葛(一百五十二)阿哥(引)羅沒哩(二合)怛踰(二合)缽啰(二合)設摩那(一百五十三)薩哩嚩(二合)薩埵薩摩(引)說(引)薩葛啰(一百五十四)薩哩嚩(二合引)設(引)摩奴(引)啰他波哩布啰葛(一百五十五)那謨(引)窣睹(二合)底莎(引)賀(引一百五十六)

大心陀羅尼曰

阿謨(引)伽(引)野莎(引)賀(引一句)

小心陀羅尼曰

阿[口*爾](仁唧切下同)多(引)野莎(引)賀(引一句)

心中心陀羅尼曰

嚩啰缽啰(二合)捺(引)野莎(引)賀(引一句)

器仗陀羅尼曰

阿波啰(引)[口*爾]多(引)野莎(引)賀(引一句)

甲胄陀羅尼曰

伊唐葛哩摩(二合)酤嚕那謨(引)窣睹(二合)底莎(引)賀(引一句)

頭頂陀羅尼曰

唵(引)吽(引)惹野莎(引)賀(引一句)

髻陀羅尼曰

唵(引)紇哩(引一句)塞怛賴(三合)路(引)吉也(二合)尾惹野(引二)阿謨(引)伽播(引)設(引)野(三)缽啰(二合)底訶多紇哩(二合引)郝吽(引)發吒(半音四)

世尊我此陀羅尼。悉能成就一切事業。若常持誦者所作克成。又若有人造五無間業。彼人若能日三時中誦此陀羅尼。是諸業障悉得清凈。若欲作結界法者。當以此陀羅尼加持沉水香依法而用。若欲禁止瘧病者。當加持灰水。或佉禰啰木作橛依法而用。若欲息除一切病者。當加持酥或油或水涂摩等用。若欲禁止迦枯哩那鬼所持病者。當加持刀依法而用。若欲作諸擁護法者。當加持線依法而用。若欲止腹痛者。加持鹽水依法而飲。若欲息除諸惡毒者。當加持土或加持水依法而用。若欲除去眼病者。加持白線隨系其耳。若欲除去齒痛者。加持迦啰尾啰木作齒木用。又欲作結界法者。當取五色線加持二十一遍。以佉禰啰木作橛釘四方界。然取其線絣量界分。是即結界成就。又欲作擁護法者。當加持水或冢間灰。或復凈線隨應當用。若欲解諸執魅者。加持五色線依法而用。又欲除諸瘧病者。加持白線依法而用。若欲解除瘰疬及諸瘡腫者。加持蓽撥與蜜同和涂摩等用。又欲除去眼病者。加持香水或甘草水。或缽羅舍葉浸水而用。若欲息諸斗戰諍訟者。加持凈水洗滌其面。若欲擁護王之國境。無諸侵撓得強勝者。當擇妙好瓶器置潔凈處。滿盛其水設諸供養。作法者著鮮凈衣。讀此陀羅尼而為加持。然后取瓶中水隨處散灑。即得國界安隱災難不生。人及傍生悉能衛護。若欲解諸邪印者。當用栴檀香末加持二十一遍。點自心間即得解除。若欲于自住舍作擁護者。當用蓮華作護摩法。若欲調伏諸難調者。當用栴檀香作護摩法

復次成就法。當用勝香最勝香。無畏手香帝手香。嚩嚕尼香諾俱梨香。那俱梨香畢利煬虞香。多誐覽香等。并月王藥妙喜樂。輪藥大輪藥。尾瑟努訖蘭多藥

如上諸香藥取以和合而作一丸。以此陀羅尼加持一百八遍。若有人為諸鬼神執魅怖畏。或帶頂上或帶臂上即能衛護。若有女人將欲產生。取前香藥碎為其末。依法加持同入水中。當用澡浴即得產生。勝福德子安隱無難。諸不祥事皆得銷滅。又復生已善作擁護。離諸苦惱惡毒不生。設有所生速疾除遣。若初生童子欲作擁護者。取前香藥丸依法加持。帶其頂上即能擁護。若欲禁止風云雷雹者。當取嚩嚕尼樹枝。入凈水中依法加持已。次執其枝而用散灑

世尊我此秘密心陀羅尼。能作最上成就。如上所說一切法用悉無不成。設使持誦未精熟者亦得成就

復次宣說本尊成就法。若人欲見我身求成就者。當于白月十五日依法作[巾*(穴/登)]。以上好不雜彩色畫我形像。如大自在天相。頂戴寶冠鹿皮為絡腋。一切珍寶而為莊嚴。如是畫已依法安布。行人當于彼[巾*(穴/登)]像前。以瞿摩夷作曼拏羅。散諸妙華以八種香安置供養。又復排設六十四種出生飲食。所用清凈離諸血肉腥雜穢污。燒沉水香。行人應當晝夜不食。一日三時澡沐身體著新凈衣。諦心專注獻供養已。于[巾*(穴/登)]像前念此陀羅尼一千八十遍。然后諦想本尊儀相。乃見自身有大熾焰。行人見已心生歡喜。須臾即見我身來現其前。施諸所求悉令圓滿。行人爾時當用雌黃。或安膳那藥而用點眼。即能隱身亦得騰空。自在證入不空智莊嚴三摩地門。隨諸所欲一切所作皆得圓滿

佛說此經已。圣觀自在菩薩摩訶薩。及余自在大自在等梵天眾。及凈光天子并諸菩薩聲聞一切大會。聞佛所說皆大歡喜信受奉行

佛說圣觀自在菩薩不空王秘密心陀羅尼經
