　　No. 913

火[合*牛]供養儀軌

夫欲修行陀羅尼法。先須嚴飾道場。內外清潔衣服鮮凈。離諸諠雜及諸戲論依念誦法則四時不闕若闕一時及違法則。即從違闕后起首。作法已前縱欲滿功唯欠一時。其時虧缺亦總不成。要須終始無犯方論遍數。其遍數準當部本尊自有次第。遍數訖已自有境界。或恐念誦之時。違三昧耶心不專的妄有緣起所以不能相應故凈境不即現前。專修行人每月隨部。必須隨力供養。闕供養故亦非相應(隨部者謂如來部十五日菩薩部十四日金剛部八日諸天部五日藥叉部四日也)供養法皆用日初出時。辨壇食甘美香脆餅食脂油細食。著銜蒸作乳粥酪飱。加之酥蜜。種種妙饌隨力供養。皆別盤中種種奠豆作食之時。及將入道場。皆用軍荼利心明及又印。印諸供具明曰


　【◇】
唵　阿[合*牛]　密[口*栗](二合)　多　[合*牛]　[打-丁+巿]　吒(半音)

事事皆咒三遍或七遍。所以免諸飛行羅剎之所盜竊。若不作意多有觸穢。諸使者等不生隨喜。遂障成就

夫結界護身必須迅速。不得遲疑猶豫。恐被揵疾藥叉來相嬈惱。是以結護及供養時極須嚴備。事須迅速。夫供養時。先須洗浴清潔。于道場外香水灑身。然后稱◇吽字三聲。即右手作金剛拳。觀想圣眾遍滿道場。如影重重不相妨礙。即禮三拜(誦外儀九遍)

次誦大輪金剛真言(三七遍是懺悔法)

金剛合掌雙膝著地。次想◇嚂字焚殄世界。令如灰塵。次想◇唅字猶如黑風。飄激令凈無復塵凈。次想◇鑁字門。想同乳水清徹皎鏡。復于其上想◇蘇字門成妙高山。山下乳海彌漫法界。山上平坦果林芬葩。水木清華澄湛照灼

次執香爐焚香運想。于妙高山上百寶廣殿。寶柱無邊寶剎懸幡。寶幢之上有半月輪。輪上耀魔尼寶珠。行列遍布矜羯羅網絞絡其間(謂帝釋綱皆是寶珠珠珠相射瑩映明徹)復觀◇阿字成窣睹婆。復想靈塔成大日尊。坐寶蓮華。正中(謂正殿中)跏坐。四面羅列億億蓮花。一一花中皆坐圣者。謂十方佛來作證明。菩薩金剛侍衛前后。二乘諸眾無量無邊。天龍充塞難可齊限。其上空際雅樂妙音。清冷悅情廣作佛事。謂凈居諸天作妙妙樂。諸眾左右賢瓶閼伽(閼伽香水商佉壞也)香云寶花繽紛亂下。香餐珍膳流溢寶盤。芳果殊漿美味酷烈。寶衣制曳光曜中場。珠炬曦暉眾色交映。如是運想已。次依念誦法至本尊真言。略誦多少(百八遍或三七)

次以虛空明妃及廣大等真言加持飲食。此則名為法供養。供養訖依念誦法撥遣(一百八遍)其火[合*牛]法。一依前法護持及念誦法則。且其火法略有四種

第一扇底迦法應當北面。爐法圓作。其諸供具皆悉白色(大約普賢為主然當部自有對法也)此謂息災滅罪。衣服及畫像等皆悉白色

第二補瑟微迦法應當東面。爐法方作。其諸供具皆悉黃色(大約觀音為主)此謂成就滿愿及諸勝事

第三阿毗遮魯迦法應當南面。爐法三角。其諸供具皆悉赤色(大約金剛手為主)

第四擯(必孕反)迦羅法應當西面。爐法八角如蓮華葉。其諸供養皆紫檀色。此謂欲見大人求敬愛法

已前四爐皆方一肘(小尺一尺八寸)深則半之爐底一以泥捏作獨股杵。杵長八指其圓爐及八角爐。即作羯磨跋折羅(謂十字跋折羅)爐唇皆作三重。從內高向外漸低。每重皆闊四指(都闊十二指)唇緣之上任畫作花。如不能畫。即觀想作之。其火木及香花等物并置右邊。每日三時(日出時人定時后夜時)時別一百八遍火木用谷木及夜合木桑木柏木松木等。其木每破削大如中指。長十二指。無令節類須條直取。中色小樹。不用老枯樹及有蟲者。采取之時必須看有好相方采。若見不孝子及不具足人婦人惡禽獸等并不須采。即別覓之。每一時用一百八枚。于爐右邊作并欄疊之

涂香法用白檀香一塊半斤以來者。于石上用凈水磨之。兼沉香少分更磨之。又用郁金少分。以沉香研磨令細。又用龍腦亦少分(如無龍惱郁金單用檀香亦得也)

閼伽法以凈濾水取少計涂香。點凈水中妙好凈華。著此水中亦精須新凈瓷碗盛之。又用香水一瓶當于坐前對爐置之(火供養左手執杵按之)

丸香法沉香二兩。淺香八兩。蘇合三兩。香附子一兩。安悉香二兩。熏陸香二兩。青木香一兩。[序-予+言]唐二兩。白檀香二兩。龍腦香一分。郁金香一分。麝香一分。已上三物。同一處研。甲香二兩(漿水煮洗蜜和炒令干別搗之)右和合以煉蜜得所。最后入龍腦等三味(如鄉土難得隨得辨)

秣香法甘松二兩。零陵香二兩。芎藭二兩。丁香一兩。澤蘭二兩。沉香一兩。好淺三兩(已上共搗)蘇合二兩。龍腦郁金麝香(各半分別絹袋盛著諸秣中了)白芥子別盛

三味法酥蜜酪(每時各三四計酪則減半相和一銅盆盛之)

五谷法稻谷花(馓米油煮及染作紫赤黃等色名為稻谷華盛于一器)油麻菉豆小豆小麥粳米(已上相和別盛一器)

常合香法謂。龍腦如無。合白豆蔻子一兩粒亦得(如無丁香亦得)供養火食爐食。及干棗栗黃沙糖。石蜜隨力辨具

初供養召請結界護身。一如前列結界時。加地橛金剛墻金剛網金剛火焰無動刀印明等。召請時各各召請八方護法天王。各誦七遍。同用金剛召請印。先供養火天。明三味三杓五谷丸香安悉香等。然后運心普供養五部圣眾。誦廣大真言及虛空明妃真言等。次誦本尊真言燒火木。兩頭揾三味。誦一遍。即擲爐中。仍須定志安詳不得卒暴矣。次投火木總畢。即燒五谷。每至娑嚩訶前加所祈法(謂某甲扇底迦娑縛訶也)數以香水遍灑諸物及火等。灑水時誦軍荼利心中心明。初燃火真言曰


　【◇】
唵　部　哷惹嚩(三合)　邏(三七遍)

以扇扇火不得口吹。其火于寺內凈處者不得取俗家煮炙葷穢之火。不然即須別鉆取。仍不得口吹。用兩香爐。軍荼右邊燒丸香及沉香。軍荼左邊燒安悉香或熏陸或白膠香。其供養物數隨時豐約。豐則不可多燒。約則不可令闕。如不能供養辨。但于后夜及以晨朝運心廣獻。多誦廣大及虛空明妃。亦得擲木燒火應看火相。火色法須白黃赤。若黑色及青色并惡。又聽火聲謂。音樂悅意聲者善。若豬狗及以驢騾鳥梟等聲者不善。又發焰掣曳流利者善。若熅勃煙郁沖人者不善。或爆吒迸散者。亦非善相。善相之法不令人熱。其炭仍須端直調均。應用香水遍洗。皆長十二指以來。其八天真言及火天真言。已別錄。具火色若吉。則可燒爐果子充供養。火色若不善即不須燒。燒火供養七日為限。如事不獲已三七日亦得。此火供養法。以資念誦令速成就。其阿毗遮魯迦等。亦不應為。為求成就妨大緣故。或于觀想及夢寐之間所遇境界如經廣明。此不具述。火法又不速成。即應加部母真言雙誦。又經三七日來加部母真言不遂本志。即印塔每日一千遍。又經三七日必果志矣。其塔印長一肘。亦應自須籌量自力多少。業行精微雖有課數。而秉護粗疏亦非相應。事須三業調柔。事法淳熟自須觀察與理相應自感圣者。猶如明鏡自現鏡像

火[合*牛]供養儀軌