　　No. 1115

觀自在菩薩阿么[齒*來]法(此云無畏又云寬廣)

昔于闐國有清信士。精心持念觀自在菩薩真言。愿見大圣彌歷年歲不遂宿心。執志不易倍復精勤。后于一夕聞空中聲曰。汝往鄰國謁彼某王。行者依言即往彼國。聞王法令非常嚴酷。有犯必刑。修行者遂謁其王。因蒙汲引詢問所欲白。以本求遂近入后宮。悉如佛剎土。王乃觀自在菩薩也。行者白菩薩曰。大圣治化豈用于刑戮。大悲何在。菩薩告曰。此土眾生剛強難制。吾愍誘道分身為王。所刑戮者皆化人耳。使彼獷俗畏威從風。政令若成吾當隱矣。行者被王留住數月。通悟大乘后乃辭歸。默然而許。修行者白菩薩言。弟子有幸遇。大圣慈悲得見聞法。親沐慈化十二季來方獲斯驗。于未來世求見菩薩者。宿心不易久受勤苦。空無所成。疑心一起謗法獲罪。唯愿慈悲示未來法要。菩薩告言。我有阿么[齒*來]真言章句。今受與汝。供養簡易。又時日不多。志心誦持。吾當現身滿彼所愿。修行者既蒙教誨辭歸本國流傳。信士五天獲驗其數非一。但依教精修皆見菩薩。此五濁津梁苦海楫觀自在阿么[齒*來]真言曰

曩謨啰怛曩怛啰夜野曩莫阿哩野嚩路枳帝濕嚩啰野冒地薩怛嚩野摩賀薩怛嚩(二合)野摩賀迦嚕抳迦野怛儞也他阿么[齒*來]缽啰么[齒*來]尾么[齒*來]多啰[齒*來]三缽啰比野[齒*來]伊里寧只里寧吉里寧阿嚕賀寧儞嚕賀寧馱啰寧馱羅寧馱跛寧阿嚩多啰寧薩嚩多啰寧隸跛寧阿隸跛寧曩頗曩頗曩頗寧曩拏曩拏曩拏寧住(拏戶反)住(準上)寧娑密栗殿睹銘阿舍么曩跛啰布哩馱寧演曩莫阿哩也嚩路枳帝濕嚩啰野娑嚩(二合)賀

復次若持誦此真言者。于閑凈處或阿蘭若。于舍利塔前置觀自在菩薩隨力供養清凈洗浴。食凈食獨處道場。一日一夜持念。達曉大圣當見。諸愿滿足。眾人愛敬。得宿命智。能證十地三昧現前。若犯五逆重罪。兩日雨宿當見

爾時彼王菩薩說是真言已告行者言。此真言有大神力。能滅眾生一切業障。速獲神驗所求如意。若欲持此真言求見觀自在菩薩者。結護加持供養儀軌并依大教蘇悉地經。及金剛頂瑜伽所說次第。先須志心誦滿千遍。于清凈處或阿蘭若。或于山林或清凈伽藍舍利塔前。如法建立觀自在菩薩道場。置觀音像。隨其力分精誠供養。清凈澡浴著新凈衣。慎護三業勿忘喜怒。一日一夜獨處斷一切語。心不異緣專想觀音。心不間斷誦此真言。燒沉水香或燒五味和香。香煙勿令斷絕。念念相續一心求見菩薩。于壇四角各置一燒。又各置一杯香水。一者石密漿一是凈牛乳。一是郁金香水。一是如常白檀香水。其供養餅果粥飯等。平旦所獻飯食。日別齋時盡須收卻。送安凈處施諸烏鳥。又下新造飲食供養。至暮間準前送卻。又下新造成者供養乃至天明日夜之中不得輒有昏沉懈怠恐難得見。又想菩薩毫相之中有兩道光明。一道直入諸地獄中。救苦眾生令得解脫。一光來入修行者頂。想遍己身。眾惡諸業皆悉消除。內外清凈。如是觀想念誦志心必見我。我當為彼現身滿其所愿。汝可受持。設有曾犯五無間重罪者。兩日兩夜精勤念誦必當得見。何況本清凈者。除不志心。無畏觀自在菩薩畫像法。一名阿么[齒*來]觀自在菩薩像。如波羅密菩薩形。三目四臂乘白師子座頭向左膝下首戴寶冠。以白蓮花嚴飾前。二手執鳳頭箜篌。左一手掌摩竭魚。右一手持吉祥鳥白色。左足屈在師子項上。右足垂下嚴以天衣纓絡。通身光焰面貌慈悲。向左諦觀其印以二羽合芙蓉二風如鉤當心。每至娑嚩賀字。即動其鉤。契誠心念一百八不散印為一坐之修行。須遣助伴持珠記數。如此一日三時并如此儀軌

觀自在菩薩阿么[齒*來]法