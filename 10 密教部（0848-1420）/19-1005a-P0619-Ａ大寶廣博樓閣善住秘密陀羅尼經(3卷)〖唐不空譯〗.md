　　No. 1005A [Nos. 1006, 1007]

　　大寶廣博樓閣善住秘密陀羅尼經大寶廣博樓閣善住秘密陀羅尼輪

<PIC>19061901.gif</PIC>
<PIC>19061902.gif</PIC>






曩莫薩嚩怛他孽多南。唵尾補攞孽陛。么抳缽啰陛怛他多儞捺舍寧摩抳摩抳蘇缽啰陛尾么黎娑孽啰儼鼻[口*(隸-木+士)]吽吽入嚩攞入嚩攞沒馱尾盧枳帝麌呬夜地瑟恥多孽陛娑縛訶

經云。此陀羅尼有大威德。佛由此成道。由此降魔。能滅惡障能成六度。若書紙素牌壁幢閣之上。有人暫視讀誦受持及聞聲佩身。并轉觸余人。是人五逆四重十惡等罪消滅。無有刀毒水火劫賊邪魅。瘧疫寒熱一切病苦皆悉遠離。見獲福慶所求遂意。臨命終時諸佛安慰得生凈土。所有禽獸飛蛾蚊虻蟲等。遇影蒙塵皆得解脫

大寶廣博樓閣善住秘密陀羅尼經卷上

　　　　開府儀同三司特進試鴻臚卿肅國公食邑三千戶賜紫贈司空謚大鑒正號大廣智大興善寺三藏沙門不空奉　詔譯


　　序品第一

如是我聞。一時薄伽梵住王舍大城。于初會時降伏俱知魔軍。及調伏一切外道。舍離生死渡諸瀑流。是時那由他百千兢伽羅頻婆羅魔軍。遍贍部洲。于時世尊以佛神力。變此大地盡成金剛。令贍部洲有情之類不聞恐怖。時彼魔軍雨諸器仗皆變為花。于王舍城四衢道中。自然從地涌出大蓮花。其花千葉七寶莊嚴。黃金為臺琉璃為莖高至梵天。出種種光明普遍十方。于其花中自然出聲。說陀羅尼名為警覺。陀羅尼曰

曩莫薩嚩怛他(引)蘗帝毗喻(二合)曳底瑟綻(二合)底娜舍儞勢唵么抳(上)嚩日隸(二合)紇哩(二合)娜也嚩日隸(二合)磨羅賽儞也(二合上)尾捺啰(二合)跛寧(上)賀曩賀曩嚩日羅(二合)孽陛怛啰(二合)細也怛啰(二合)細也娑嚩(二合)磨(引)啰婆(上)嚩曩(引)儞吽吽散馱羅散馱啰沒馱(引)昧(上)底唎(二合引)薩嚩怛他(引)孽多嚩日啰(二合)迦臘跛(二合)地瑟恥(二合)帝娑嚩(二合引)訶(引)

時彼蓮花中流出此陀羅尼已。復出妙聲遍滿三千大千世界。贊言善哉釋迦牟尼如來。已度生死大海殄滅魔軍。離煩惱塵破無明[穀-禾+卵]然大法炬。由此陀羅尼威德力故。令作大地變成金剛。降伏魔軍。爾時金剛手秘密主菩薩。歡喜踴躍身毛竦豎。頂禮佛足白佛言世尊今此陀羅尼。于何佛會最初而得。我從昔來于諸世間未曾聞見

爾時佛告金剛手秘密主菩薩。有陀羅尼名大么尼廣博樓閣善住秘密。由此陀羅尼威德力故。能令三千大千世界變成金剛。一切魔軍所有器仗咸變為花。由此陀羅尼威神力故。降諸魔眾及化俱知余類有情悉令調伏。由此陀羅尼威神力。于四衢道涌蓮華。復告金剛手言。我若不因此陀羅尼。不能成等正覺。不能降伏俱知魔眾。不能枯竭煩惱大海。不能然大法炬。金剛手我于無量俱知百千劫來。雖難行苦行猶故不能成菩提果。由才聞此大陀羅尼加行相應故。得成正覺。金剛手此陀羅尼。有大威力有大殊勝。是一切如來真實法性。令諸如來圓證法身。金剛手由稱此陀羅尼名號。則為已稱十方諸佛如來名號。若能才念。則為禮拜供養一切如來爾時金剛手菩薩摩訶薩。以種種花種種香涂香粖香。供養于佛。既供養已右繞三匝頂禮佛足而白佛言。世尊此陀羅尼。有大威德有大殊勝。唯愿世尊普為一切有情說。彼世界現何殊勝功德。一切有情。不以少善根得聞此陀羅尼。此陀羅尼等同如來身。同舍利法性

爾時世尊告金剛手菩薩言。金剛手眾生下劣不勤精進。心多惑亂愚癡闇鈍。耽著諸欲不信正法。不敬父母不敬沙門婆羅門。不敬尊者。是故此陀羅尼不入彼人之手。薄福少智少慧。如此眾生不能得聞。不能受持不生凈信。此陀羅尼能滅一切罪。是諸如來秘密之藏

爾時世尊復告金剛手菩薩言。善男子今為汝說。從此世界東方過無量恒河沙數俱知那庾多佛世界。彼有世界名寶燈其世界七寶所成。其城四面廣一由旬。多諸人民安隱豐樂。彼諸男子及諸女人童男童女。一切瓔珞莊嚴其身。上妙寶冠嚴飾其首。容貌端嚴有大威力。勇健精進智慧具足。通達眾藝。城中有王名曰妙寶。有八十俱知大臣輔佐圍繞。其王皇后名光明寶。有二萬宮人。皆如天女前后侍奉。彼世界中所生花樹及諸香樹。皆是七寶所成。水生諸花亦是七寶所成。陸生諸花皆是閻浮檀金所成。其國人民壽八萬劫。彼皆成就十善業道。于佛法僧發大凈信。其王以正法養育不以非法。于諸有情常作利益。彼世界中有佛。名端嚴摩尼種種清凈建立如來應正等覺。于彼世界成佛廣作佛事。與無量大菩薩摩訶薩眾。及俱知大持明仙眾以為眷屬。彼如來身紫金色。具三十二相八十隨形好。圓光一尋。其光周遍。猶如七寶熾盛照曜。諸菩薩身悉皆金色晃曜相好。端嚴坐七寶蓮華。彼皆辯才無礙智境通達明處。皆共思惟大寶摩尼廣博樓閣善住秘密陀羅尼。由此陀羅尼威神力故。出生如是殊勝功德。彼佛世尊為一切有情。演說此陀羅尼法。彼諸有情由聞此陀羅尼故。常獲安樂。彼一切有情離諸地獄傍生及焰魔界阿修羅身。皆得解脫。諸惡趣門悉皆關閉。開諸天門及開諸善趣。彼世界有情悉皆安住無上菩提。彼一切有情悉住慈心如水乳合。彼佛世尊往昔久遠行菩薩道時。修此陀羅尼法作如是愿。一切有情生我剎土者。彼皆決定不退轉無上正等菩提。若有眾生聞此陀羅尼。受持讀誦精勤修習。憶念不舍求大成就。乃至聞名或復手觸。或佩身上或才眼視。或書經卷或書帛素。或書墻壁。一切眾生若有見者。五逆四重誹謗正法誹謗圣人。捕獵屠兒魁膾。喃婆。布羯娑。盲者聾者瞎者傴者。人所惡者啞者癩者。貧窮下劣不定業者。魔網縛者墮邪見者。毗那夜迦觸者惡星淩逼者。七曜害者。彼等諸人聞此陀羅尼。決定當證無上正覺。乃至傍生鹿鳥蚊虻飛蛾螻蟻。及余類卵生胎生化生濕生等諸眾生。聞此陀羅尼名者。決定證得阿耨多羅三藐三菩提。不應疑惑

爾時世尊說是語已。一切大眾皆大歡喜。身毛聳豎。是時天雨波頭摩花芬陀利花。曼陀羅花摩訶曼陀羅華。于虛空中有種種微妙天樂不鼓自鳴。爾時會中大眾。各各皆見身有光明。于如來前自然涌出七寶樓閣。端嚴麗好人所樂見。其寶樓閣四柱四門及四階道光明照曜。樓閣四角有四大寶如日熾盛。復有無量摩尼寶珠綴于羅網。無量寶鐸而懸其上。無量繒幡以為莊嚴。種種妙花間錯垂下。是時大地六種震動。所謂動搖震吼涌沒之相。諸天宮殿光明照觸。光所到處皆悉覺悟。四大天王持明仙等亦復如是。一切魔宮熾然焰起。一切障者毗那夜迦皆大驚怖。馳走十方大聲號哭

爾時世尊從眉間毫相放大光明。其光普照警覺十方一切佛剎中諸佛。既警覺已其光復收卻入佛頂。時十方佛咸皆同聲。贊嘆釋迦牟尼如來言。善哉善哉釋迦牟尼如來。今可應往寶燈世界端嚴摩尼種種清凈建立如來所。令此大眾得相隨從瞻禮供養。又得廣聞大寶廣博樓閣善住秘密陀羅尼法。何以故此陀羅尼有大威德有大功能。一切過去諸如來等共所加持。若有人得聞此陀羅尼者。乃至名字及手觸者。彼人決定得不退轉證無上正覺

爾時釋迦如來聞彼十方世界中諸如來請已。復放無量俱知百千萬億光明。告諸大會諸人等言。我今欲往寶燈世界。時將已至。汝等當共速嚴隨從

爾時如來從座而起。詣升七寶樓閣以手觸之。其樓閣中忽然而出金剛師子妙座。其座七寶所成莊嚴殊勝。見者悅意。又于座上生妙蓮華。七寶所成黃金為莖紅寶為臺。時佛世尊于蓮華上敷座而坐

爾時世界皆大震動。如來即入大寶清凈三摩地以三昧力安慰一切大眾。接詣虛空。與一切眾會并諸眷屬。及大菩薩眷屬大天龍藥叉彥達嚩阿蘇啰誐嚕拏緊娜啰摩護啰誐人及非人。無量俱知持明仙眾金剛手秘密主。與一切釋梵護世四大天王等。上升虛空往于東方。過無量恒河沙數俱知那庾多百千佛剎。于剎那頃至寶燈世界。從空而下詣彼端嚴摩尼種種清凈建立如來所。恭敬問訊小病少惱起居輕利。時釋迦牟尼如來。以千葉七寶所成蓮華。奉獻彼佛。時彼如來在大眾會處天妙宮殿。舒金色臂安慰釋迦牟尼應正等覺。安慰已坐于寶樓閣中。謂釋迦牟尼如來曰。婆伽梵已轉大法輪降伏魔軍。然大法炬建立法幢。擊大法鼓吹大法螺。于彼世界已作佛事證薩婆若智。婆伽梵今復轉第二法輪。當于閻浮提開正法藏。才作是語彼諸佛剎十八種動。所謂動極動遍動。搖極搖遍搖。振極振遍振吼。極吼遍吼。擊極擊遍擊。涌極涌遍涌。爾時天雨妙華現大神變。于虛空中有種種音樂。不鼓自鳴其聲悅意。又諸天子奏諸音樂。所有天龍雨種種寶種種香種種旃檀香水種種衣服種種莊嚴具。雨天妙赤珠馬瑙毗盧遮那大寶日藏月愛日愛。雨吉祥藏大摩尼寶。雨天妙烏缽啰蓮華。俱勿頭蓮華芬陀利蓮華。雨曼陀羅華大曼陀羅華。雨天妙閻浮檀金華。雨天妙銀花雨天妙真珠。諸天子于虛空中。出微妙音歡悅贊嘆。其音展轉相告。善哉善哉釋迦牟尼如來。今于此時再轉法輪。于閻浮提建大妙寶如意法幢。所謂大寶廣博樓閣善住秘密陀羅尼大教法。王今于閻浮提廣大流布。爾時端嚴摩尼種種清凈建立如來應正等覺。從眉間毫相出光。其光普照十方佛剎。警覺一切如來。其光復照三千大千世界及諸天宮一切龍宮一切地獄傍生閻摩羅界阿蘇羅眾。普皆照曜警覺已。其光復收。右繞彼佛及釋迦牟尼如來三匝。便于頂沒

爾時十方世界無量恒河沙數一切諸佛。各各于彼本土作大神變。現神變已詣彼世界。各各以大神通變化七寶樓閣。于樓閣中出生閻凈檀金師子座。彼一切佛并諸眷屬于樓閣中坐。爾時端嚴摩尼種種清凈建立如來安慰。彼等一切如來。以大神通作大供養。彼等諸佛供養已。還坐師子座。爾時摩尼藏菩薩摩訶薩。詣端嚴摩尼種種清凈建立如來所。頭面禮足白佛言。世尊今現大集會諸佛菩薩并天龍藥叉彥達嚩阿蘇啰孽嚕拏摩護啰誐人非人等并大持明仙會。所謂金剛手菩薩為上首。與大摩訶薩現大神變。唯愿宣說大寶廣博樓閣善住秘密陀羅尼。今正是時。乃至第二第三作如是請

爾時端嚴摩尼種種清凈建立如來。告摩尼藏菩薩摩訶薩言。汝往釋迦牟尼如來所。啟請彼佛。當為汝說。時摩尼藏菩薩。詣釋迦牟尼應正等覺所。繞佛三匝合掌頂禮前住。白佛言世尊我今請世尊。說大寶廣博樓閣善住秘密陀羅尼。為哀愍利益一切有情故

爾時釋迦牟尼如來。受摩尼藏菩薩請已。即告金剛手秘密主菩薩言。秘密主汝往于大眾。以金剛杵扣擊于地。時金剛手秘密主。承佛圣旨于大眾道場中。以杵擊地。才擊地已其地四裂。時三千大千世界六種震動。于彼裂處涌出七寶樓閣。其樓閣四角四柱四門。嚴麗殊特相好圓備。光明赫奕有四階道。高三由旬縱廣正等有五由旬。于樓閣中現閻浮檀金窣睹波。種種寶珠而為嚴飾。七寶羅網而覆其上。無量寶鐸懸于四角。妙花繒彩而為間錯。彼窣睹波中有三如來身。爾時一切如來并諸菩薩大眾。皆共供養寶樓閣窣睹波中三如來。所謂花鬘燒香涂香粖香幢幡寶蓋。奏諸音樂合掌禮敬。時諸天龍藥叉彥達嚩蘗嚕拏緊那啰摩護啰誐人非人等。一切眾會咸悉瞻仰。皆生奇特希有之心。咸作是言。此寶樓閣窣睹波從何而來。高聲贊言奇哉希有。旋繞歌詠花香涂香粖香并諸音樂。供養寶樓閣窣睹波。合掌頂禮瞻仰而住。爾時于樓閣中出聲告言。汝諸大眾可觀空中。眾聞此聲已咸觀空中。即見廣大吠琉璃寶所成云葉在于虛空。其寶云葉上。以金書此大寶廣博樓閣善住秘密陀羅尼。于虛空際復出聲曰。汝等一切諸佛并菩薩大眾。咸可讀此寶云葉上陀羅尼。出此聲已。于十方所來諸佛一一佛前。皆現吠琉璃寶所成云葉葉上。以金書此陀羅尼。復出是聲。南謨釋迦牟尼如來。今可開此寶樓閣窣睹波門。于彼窣睹波中。有三如來身。由此三如來威神力故。現大神變殊勝之相。彼三如來于此會中。當具說此大寶廣博樓閣善住秘密陀羅尼。并曼茶羅成就明法

爾時十方同來諸佛咸作是言。唯愿釋迦牟尼如來應正等覺。為諸大眾開此窣睹波門。令諸大會見三如來。所謂摩尼寶花幢王如來。種種摩尼如來。金剛超涌王如來應正等覺

爾時釋迦牟尼如來現大神通。往詣寶樓閣窣睹波。舒百福莊嚴金色臂。開窣睹波門已。示三如來身。時三如來贊釋迦牟尼言。善哉善哉釋迦牟尼如來。今于瞻部洲再轉法輪。薄伽梵可于此坐

爾時釋迦如來。即升寶塔與三如來同座而坐

爾時金剛手菩薩摩訶薩。頂禮釋迦牟尼如來。白佛言世尊今此樓閣。及窣睹波中三如來從何而來。佛言乃往古昔不可思議無量無比過無數劫。于此閻浮提。多諸人眾安隱豐樂。香稻不種自然成熟。人無彼我亦無貯積。當彼之時無佛出世。有一寶山王。彼山王中有三仙居住。一名寶髻。二名金髻。三名金剛髻。彼三仙人決定思惟佛法僧寶。復作是念。我等何時成佛。證無上等正覺度諸有情。時彼仙等作是思惟已。須臾默然復起前念故。即證于諸有情慈心歡喜種種樓閣三摩地。即獲天眼觀于上方見凈居天復于空中有聲言。善哉善哉正士能發勝心。所謂阿耨多羅三藐三菩提心。汝豈曾聞大寶廣博樓閣善住秘密陀羅尼耶。過去一切如來為諸有情利益故。已曾演說。才聞此陀羅尼者。當于無上菩提得不退轉。一切佛法當得現前。證得一切三摩地。一切陀羅尼法悉皆現前。善能降伏一切魔軍。然大法炬。一切善根當得現前。滿足六波羅蜜。能解一切地獄餓鬼傍生焰魔界阿蘇啰眾。及生老病死憂悲苦惱。永得解脫。當于后世時。于此贍部洲有情不孝父母。不敬沙門婆羅門。不敬耆舊。誹謗正法毀謗圣人。應墮地獄。誹謗諸佛菩薩殺阿羅漢作五無間罪。殺婆羅門及殺牛者。抄劫竊盜妄語者不與取者。欲邪行者離間和合者。雜染語者輕秤小斗者。強奪財物者匿他財物者。妄言背信者先世惡業所持者。彼一切有情類。由此陀羅尼威力。若讀若誦受持。若佩身上若書衣中。若置幢上。若書經卷若書素?及墻壁牌板。乃至聞聲手觸及影其身。及轉觸余人。決定當得不退轉無上菩提。能于現世獲無量百千功德。遠離諸罪成就一切善根摧伏諸魔。于諸世間皆得敬愛。于一切處皆得供養。一切國王王子宰官后宮。并諸眷屬皆得歡喜。一切沙門婆羅門亦皆歡喜。言音威肅人所樂聞。手腳柔軟聲相和雅。離于貧窮不受世間毒藥刀杖水火等難。諸惡獸怖不能為害。無諸賊怖無劫盜怖。無旃陀羅怖無喃摩怖。行大小路悉皆無怖。無鬼神怖無羅剎比舍遮怖。無拏吉儞怖無毒蛇怖。乃至一日二日三日四日。寒瘧常瘧一切瘧病悉不著身。眼病耳病鼻病舌病。齒病唇病喉病項病。諸支分病手病背病腰病臍病痔病淋病。痢病瘺瘡病髀病脛腳痛病。丁瘡腫病瘰疬班病。肚痛疥病皰跛癩癬。無如是等病。無頭痛不盲不瞎不傴。無橫災死。不聾不啞不被輕欺。如是等類現世不受。得無礙辯臨命終時心不散動。一切諸佛現前安慰。亦不為[示*厭]禱蠱毒咒詛著。身臥安覺安。于其夢中見百千佛剎。及見諸佛并諸菩薩圍繞。由此秘密陀羅尼威力故。獲如是殊勝功德。時彼仙人得法歡喜心生踴躍。于其住處便舍身命。所舍之身由如生酥消融入地。即于沒處而生三竹。金為莖葉七寶為根。于枝梢上皆有真珠。香氣芬馥常有光明。所有見者無不欣悅。其竹生長十月便自剖裂。各于竹內生一童子。顏貌端正令人樂見。最勝端嚴光色殊麗相好成就。時三童子即于是地竹下。結跏趺坐即入正定。至第七日于其中夜皆成正覺。其身金色三十二相八十種好圓光嚴飾時彼三竹悉皆變成七寶樓閣。又于虛空中有大寶廣博樓閣善住秘密陀羅尼。以金為字忽然而現。時有四大天王。所謂寶髻龍主天王。寶藏鳩槃茶主天王殊妙光摩護啰誐主天王。摩尼金剛藥叉主天王。各持寶蓋而覆其上。唱佛功德。是四天王各有無量百千眷屬。悉持妙花而以供養。咸作是言。今佛世尊出現于世

爾時世尊告金剛手菩薩摩訶薩言。昔三仙人豈異人乎。今此寶樓閣窣睹波中三如來是。彼時三竹者今妙樓閣是。彼時地者今此地是。彼時世界者今此世界是。彼三仙人由聞此陀羅尼勤修習故。舍彼仙身成等正覺。復次金剛手彼時空中。贊嘆此陀羅尼凈居天子者。豈異人乎則我身是。是復有侍者名曰凈居。常勤承事彼三仙人。其三仙人成正覺已亦復供養。為彼凈居而授記曰。汝于來世當得作佛。其凈居者豈異人乎。今此端嚴摩尼種種清凈建立如來是

爾時十方世界所來一切諸佛。咸贊釋迦牟尼如來言。善哉善哉能以如來神通加持。說此往昔因緣。示現如來秘密陀羅尼。此陀羅尼是一切如來秘密。是一切如來母。是一切如來心秘密陀羅尼。是一切如來轉法輪秘密陀羅尼。是一切如來往詣菩提道場秘密陀羅尼。是一切如來詣金剛師子座秘密陀羅尼。是一切如來神通游戲秘密陀羅尼。是一切如來波羅蜜圓滿秘密陀羅尼。是一切如來般若波羅蜜攝授秘密陀羅尼。是一切如來真言秘密陀羅尼。是一切如來曼茶羅秘密陀羅尼。是一切如來堅持印秘密陀羅尼。是一切如來放俱知光秘密陀羅尼。是一切如來實際秘密陀羅尼。是一切如來三摩地神變加持秘密陀羅尼。是一切菩薩菩提心莊嚴秘密陀羅尼。是一切菩薩安立如來地秘密陀羅尼。是一切三摩地通達秘密陀羅尼。是摧一切障秘密陀羅尼。汝今說耶。爾時釋迦牟尼如來應正等覺。住正念智觀察一切如來出大梵音。復放百千萬俱知那庾多種種光明。所謂青黃赤白紫。普遍十方諸佛世界。照曜已。警覺一切如來。其光復收繞佛三匝。沒于佛頂光既沒已

爾時世尊以凈妙梵音。于大眾中即說警覺陀羅尼曰

唵薩嚩怛他[卄/(阿-可+辛)/木]多摩抳舍多儞跛底(二合平)入嚩(二合)攞入嚩(二合)羅達么馱睹檗鞞么抳么抳摩訶么抳怛他檗多紇哩(二合)怛野么抳娑嚩(二合引)阿(引)

說此警覺大明陀羅尼已。山林大地六種震動。一切如來同聲贊言。善哉善哉釋迦牟尼如來。善說此最勝秘密陀羅尼。于虛空中現贍部金云。遍滿十方。于其云中下七寶雨。復雨龍堅旃檀末。復雨優曇缽花。而以供養。及余種種妙花。復雨蓮華俱物頭花芬陀利華。蘇巘地迦華。曼陀羅華摩訶曼陀羅華。嚧遮華摩訶盧遮華。曼殊沙華摩訶曼殊沙華。蘇摩那華末利師華瞻卜華而供養佛。一切魔宮熾然火起。一切魔眾愁憂萎悴皆大驚怖。一切障者毗那夜迦驚懼。身皆流汗惡氣臭穢十方馳走。所有諸天于佛教中生凈信者。及天龍藥叉彥達嚩阿蘇羅蘗嚕拏緊那羅摩護羅誐人非人等。各持供具虔誠供養如來。復有摩尼照曜思惟菩薩而為上首。與無量俱知那庾多百千菩薩。悉持種種妙寶而供養佛。時金剛手菩薩而為上首。與無量百千持明仙。各持種種百千天衣而供養佛。復有四大天王。與無量百千萬億四天王眾。以種種香華涂香粖香花鬘衣服幡蓋而供養佛。復有梵天與梵眾諸天而來供養。復有三十三天與百千萬億天子。帝釋而為上首供養于佛。如是那羅延大自在天。寶賢滿賢賢力天等同來供養。復有日月天子。在于空中而供養佛。復有大吉祥天女大辯才天女。餉企尼天女訶利底藥叉女。與無量百千藥叉而為眷屬。復有毗摩大天女金剛迦離天女。華齒天女使者大天女。百千萬億各各以天宮殿供養于佛。復有無量彥達嚩眾。奏百千種天妙音樂而供養佛。復有無量百千龍王集會。所謂娑竭羅龍王難陀龍王鄔波難陀龍王。嚩魯拏龍王善住龍王寶髻龍王普遍形圓滿龍王。以種種光味寶而供養佛。復有轉輪王與無量百千萬億大臣宮人婇女及千。子圍繞來供養佛。爾時大地變成金剛。于如來前從地涌出七寶蓮華。其華百葉。于其華中有贍部金剛千輻寶輪。光明赫奕如日。其光遍照三千大千世界。于齊輪中出微妙聲。作如是言。善哉善哉釋迦牟尼如來。能說如是秘密陀羅尼。能轉無上大法輪能詣大菩提場。此陀羅尼是諸如來秘密明心。是諸如來真實理趣明心。唯愿世尊復更為說此大寶廣博樓閣陀羅尼。世尊已說警覺心陀羅尼。由此陀羅尼。警覺一切如來并其大眾。皆來集會。世尊說此秘密陀羅尼今正是時。世尊此陀羅尼是成佛根本。能除一切罪能竭一切苦海。能遮止一切生死曠野。能越一切煩惱瀑流。若無此陀羅尼大明王。終不能成無上正覺。此陀羅尼是成佛種子。是轉大法輪。是燃大法炬。是建大法幢是吹大法螺。是系大法鼓是法師子座。善哉世尊唯愿廣為大眾。說此大陀羅尼王曼茶羅印法畫像法。爾時大會云集。天龍藥叉彥達嚩蘗嚕拏緊那啰摩護啰誐人非人等。咸生希有奇特之心。皆禮世尊瞻仰而住。爾時世尊聞大眾虔誠請已。即為廣說此陀羅尼大教王法

　　根本陀羅尼品第二

爾時世尊告諸大眾。我今說此陀羅尼教王。此陀羅尼能成就無上菩提。若有受持能除一切罪業。身得清凈即說根本陀羅尼曰

曩莫薩嚩怛他(引)蘗多(去)南(一引)唵(二)尾捕攞蘗陛(三)么抳缽啰(二合)陛(四)怛他多(五)儞捺舍寧(六)么抳么抳(七)蘇(上)缽啰(二合)陛(八)尾么黎(九)娑(引)蘗啰(十)儼鼻[口*(隸-木+士)](十一)吽(十二)吽(十三)入嚩(二合)攞入嚩(二合)攞(十四)沒馱尾盧枳帝(十五)麌呬夜(二合)地瑟恥(二合)多(上)蘗陛(十六)娑嚩(二合引)訶(引十七)

爾時世尊說此大寶廣博樓閣善住秘密根本陀羅尼已。于此大地六種震動。雨大寶雨及大妙華。一切所來大眾咸皆歡喜嘆未曾有。能令一切善法皆悉成就證得十地。是時十方諸如來同聲贊嘆釋迦牟尼如來言。善哉釋迦牟尼如來。乃能說此入菩提道場陀羅尼。若才聞此陀羅尼。除滅一切惡趣。才憶念此陀羅尼者。則為以諸微妙香華涂香粖香。供養十方一切諸佛。若能才誦即得不退轉無上正覺。乃至百劫千劫百千劫。一切如來不能贊嘆盡其功能。此陀羅尼有大威力。一切諸魔終不能作其障礙。一切冤家惡友鬼神藥叉羅剎人非人等不得其便。增長無量善根。若才念此陀羅尼者。獲福無量何況久能誦持。其福不可挍量

爾時執金剛手藥叉將。及四大天王。往詣佛所恭敬合掌。頂禮佛足供養而住。白佛言世尊我等擁護持此陀羅尼有情。加持養育皆令歡喜

爾時世尊舒金色手。摩執金剛菩薩頂。及安慰四大天王。作如是言。我以此陀羅尼付囑于汝。若有持此陀羅尼者。汝當擁護

爾時執金剛手菩薩及四大天王。白佛言世尊我等受付囑已。以此大教王。常當擁護彼有情受持陀羅尼者

　　心及隨心陀羅尼品第三

爾時世尊復說心陀羅尼曰

唵(一)么抳嚩日禮(二合二)吽

爾時世尊復說隨心陀羅尼曰

唵(一)么抳(尼軫反)馱(上)禮(二)吽泮吒(半音)

若誦持根本陀羅尼者。不假揀擇時日宿曜。不限齋戒。但誦滿一萬遍已。然后佛前或舍利塔前。于白月十五日。潔凈洗浴著鮮凈衣。隨力供養燃四盞燈散諸香華。受持陀羅尼者。食三白食旋繞制底一百八匝。誦陀羅尼一百八遍。便于當處寢息。天欲曉時如來即現其身。執金剛手菩薩亦現于前。所有愿者皆得如意。若造五無間罪者。作如是法第三遍。方得感現勿生疑惑。常于清旦誦一百八遍。所求之事皆得成就。蠱毒諸毒不能為害。水不能漂。火不能燒。賊不能劫病不能侵。無他冤怖常無重病。亦無眼病耳病鼻病舌病口病齒病唇病頭痛肢節痛。一日瘧二日三日四日瘧。悉不著身。諸惡毒蛇虎狼禽獸不能為害。[示*厭]禱咒詛亦不著身。此陀羅尼威力如是。能息一切怖畏能滅一切惡障。能生一切功德能成就六波羅蜜。能成就如來境界。才誦此陀羅尼者。皆能成辦一切事業。若有人登大高山頂誦此陀羅尼。盡眼所見處。所有眾生滅一切罪業。亦離一切地獄業得免一切傍生身。若入天廟中誦此陀羅尼者。使諸天神皆悉奉教。若入龍池中誦此陀羅尼者。一切龍眾皆來歸命若于日前誦此陀羅尼者。日天子即來現其人前。所求意愿皆能與之。若有人于執金剛手菩薩前誦此陀羅尼者。金剛手菩薩現于其前。所求愿者亦得隨意若有人取菖蒲根誦此陀羅尼。一千八遍口中含之。入于王宮所有演說。妃后婇女歡喜凈信。若加持胡椒含于口中。共他人語所出言辭皆悉信受當生歡喜。若加持白芥子一千八遍擲于虛空。一切惡風雷雹皆得消散。若加持鹽一百八遍。與凈行婆羅門皆來敬愛。食此鹽者皆得歡喜。若欲令剎利敬愛者。取白芥子護摩一千八遍即得敬愛。若加持安悉香一千八遍。于一切鬼魅病人前燒。隨其所愿皆自下語。彼病即差。若亢旱時先以瞿摩夷涂地。作四肘方壇。中心畫一水池。方二肘作青色。于池中取瞿摩夷和土為泥掜作一龍。腰已上為菩薩身。作菩薩面。于其頭上出三蛇頭。腰已下為蛇身。于池中盤屈。其龍遍身以黃丹涂令作赤色。以金薄貼龍心上。繞壇四邊。以白粉畫作蓮花。于壇四角插四只箭。以五色線纏繞于箭。周圍其壇。又于線上懸五色小幡。四角安四水瓶。四門安香爐。又用四個小瓶。一瓶盛乳。一瓶盛酪。一瓶盛乳麋一瓶盛酥。及沙糖。然四盞燈燒四種香。所謂安悉董陸白檀蘇合。于壇上散七種谷子(大麥小麥稻谷菉豆油麻芥子白芥子)供養五色食飲并諸花果念誦人面向東坐。取白芥子先誦陀羅尼。加持一千八遍已。然后取白芥子一顆。誦陀羅尼一遍釘龍頭上。滿一千八遍。其龍即降雨。一切龍皆降伏。若欲止雨加持白芥子一百八遍。擲龍池中其雨即止。若有惡風雹雨。取佉陀羅木作橛。釘龍池邊即得霜雹不下惡風即止。若欲縛毗那夜迦。取白芥子加持一百八遍。安毗那夜迦頭上。便不能作其障礙。以乳洗毗那夜迦即得解脫。所作事業皆得成就。其持誦者常須清潔著鮮凈衣。此是根本陀羅尼法

大寶廣博樓閣善住秘密陀羅尼經卷上



【◇】【◇】【◇】【◇】【◇】大寶廣博樓閣善住秘密陀羅尼經卷中

　　　　開府儀同三司特進試鴻臚卿肅國公食邑三千戶賜紫贈司空謚大鑒正號大廣智大興善寺三藏沙門不空奉　詔譯


　　成就心陀羅尼法品第四

凡成就心陀羅尼事業者誦十萬遍即見一切如來。誦二十萬遍得見一切佛土。若誦三十萬遍得成入一切曼荼羅。一切真言法悉得成就。誦四十萬遍得持明仙中轉輪王。誦五十萬遍一切阿蘇啰。及諸仙窟龍宮窟門自開悉皆得入。若誦六十萬遍得見一切伏藏。若誦七十萬遍即憶知過去無量生宿命事。若誦八十萬遍即得寶印三摩地。若誦九十萬遍得一切菩薩游戲神通加持。若誦一百萬遍得一切如來灌頂。與一切如來同會。福慧如是倍增而獲無量殊勝功德。若造五無間罪。誹謗圣人誹謗正法。應入阿鼻地獄者。由誦此陀羅尼十萬遍。一切業障悉皆消滅。得不退轉獲宿命智。一切如來護念攝受。得眼清凈耳清凈鼻清凈。舌清凈身清凈。增勝無量殊勝功德。轉受增勝身業清凈。兼獲世間種種事業隨意成就

復次說雄黃法。取好雄黃置熟銅器中。從白月十三日。清凈洗浴著鮮凈衣。吃三白食所謂乳酪粳米。于佛前加持十萬遍。至十五日夜。所加持雄黃現三種成就相。若暖若煙若光焰即得成就。若暖將用點額。即得安怛那成就。入阿蘇羅窟及一切神仙龍宮。得持明轉輪王位。意樂所作皆得成就。若煙出用點眼中。當見一切菩薩宮殿住處。又見一切金剛族類菩薩。一切諸惡魔不能障礙。獲得一切法藏。隨所去處皆得通達。若現光焰即騰虛空。證得燃炬陀羅尼三摩地。得作三十三天中主宰。所須皆得。若于山頂上誦一萬遍得一切眾生尊重。所求皆得一切贍部人咸來恭敬。若入水池中誦一千八遍。一切諸龍皆悉降伏。取白芥子加持一千八遍。散擲虛空應時注雨降伏諸龍。若常日日誦持獲大吉祥。若患一切病。取水一瓶以因陀羅呵悉多藥(白及藥也)及缽羅奢藥(赤及也)白芥子并郁金香白檀香等各一分。內著瓶中加持一萬遍。取此香水淋灌于頂。一切大重病人皆得除差。及滅一切罪障。所有符書壓禱皆悉消滅。獲得一切殊勝吉祥。若患癩病。澡浴灌頂亦得除差。若患白癜風。以水灌頂亦得除差。若有女人意欲求男。以水灌頂即便生男。若有人久持誦無靈驗悉地不見前者。作此灌頂法速得悉地。如是等世間出世間。所求一切愿皆得成就

　　成就隨心陀羅尼法品第五

誦隨心陀羅尼滿一萬遍。所有諸鬼神作障難者。悉來接足禮拜白言。持明者救護我等勿斷我命。所使我者決定得了。我皆成就。若誦二萬一千遍者。即得一切天龍敬伏為天中主。所出言辭天皆奉行。若誦三萬遍。一切鬼神藥叉等咸悉順伏。若誦四萬遍。意欲鉤召隨意即成。若誦五萬遍。所欲鉤召追攝。若天若龍若藥叉若檗嚕拏。若緊那羅阿蘇啰摩護啰及仙人婇女沙門婆羅門。剎利國王王后宰相群臣。及余種種人等皆得隨意。燒安悉香和白芥子。若誦六萬遍得無垢三摩地。若誦七萬遍得作持明仙中轉輪王若誦八萬遍執金剛手菩薩及與眷屬來現其前。若誦九萬遍得諸菩薩施與無畏。若誦十萬遍得見一切如來。彼等如來作是言。善男子汝欲所往諸佛剎土。皆得隨意無有障礙。通達一切真言通達經論。一切如來加持。于三藐三菩提不退轉。及得種種世間出世間法。心所樂求皆得成就。諸佛如來皆悉印可

　　諸儀軌陀羅尼品第六

坐真言曰

唵摩抳軍吒利吽吽娑嚩(二合引)訶

誦七遍然后坐。作余護持法

次結壇界真言曰

唵摩抳尾惹曳馱啰馱啰吽娑嚩(二合)訶

誦此真言加持白芥子七遍。散于四向便成結界

次結十方界真言曰

唵入嚩(二合)里多么抳嚧止啰室里(二合)抳吽吽泮吒(半音)

誦此真言加持香水。和白芥子一百八遍。散于十方即成結十方界

辟毗那夜迦真言曰

唵摩抳缽啰(二合)婆嚩底賀啰賀啰吽吽泮吒(半音)娑嚩(二合)訶

誦此真言。加持灰水二十一遍。散于十方

頂髻真言曰

唵嚩日啰(二合)摩抳底瑟吒(二合)底瑟吒(二合)吽吽泮吒(半音)

誦此真言七遍加持。右手作拳舒大指。以摩頂右旋三匝。即成護身

加持衣真言曰

唵摩抳微布黎地里地里吽泮吒(半音)

誦此真言七遍加持衣服

洗漱真言曰

唵尾儞庾(二合)嚩底訶啰訶啰摩訶摩抳吽吽泮吒(半音)

誦此真言加持水洗手漱口。及用灑于身。能凈諸根

洗浴真言曰

唵蘇涅摩啰嚩底訶啰訶啰播奔弭哩弭哩吽娑嚩(二合)訶

誦此真言加持白芥子水一百八遍浴身法

護真言曰

唵摩抳達哩吽吽泮吒(半音)

誦此真言用灑一切香花果實飲食及所用之物。皆用此真言加持而護之

神線真言曰

唵地哩地哩微么羅迦哩吽吽泮吒(半音)

獻真言曰

唵薩嚩怛他孽多布惹么抳吽吽

所有花皆誦此真言加持。散時亦誦

涂香真言曰

唵薩嚩怛他孽多巘馱摩抳娑頗(二合)啰拏吽

燒香真言曰

唵入嚩(二合)里多么抳阿沒啰矩吒娑頗(二合)啰拏(上)尾[卄/(阿-可+辛)/子]底吽

燈真言曰

唵入嚩(二合)里多始佉嚟馱嚩哩吽吽泮吒(半音)

獻食真言曰

唵缽啰(二合)嚩啰(引)[卄/(阿-可+辛)/子]啰(二合)嚩底娑啰娑啰吽吽

獻閼伽真言曰

唵摩訶末抳布啰耶馱啰馱啰吽吽

奉獻供養物及食等真言曰

唵摩訶微么犁吽吽婆啰婆啰吽

護摩真言曰

唵入嚩(二合)羅薩普(二合)啰誐誐那缽啰(二合)多羅抳吽吽

加持念珠真言曰

唵嚧止啰摩抳缽啰(二合)靺多耶吽

以此真言加持念珠七遍。若念誦本真言。一遍移一珠。即成誦一切如來所說真言一遍。一一真言成無量百千那庾多遍

念誦時真言曰(欲念誦本真言時先誦此真言)

唵嚩日啰(二合)摩儞迦啰緊迦哩吽吽泮吒(半音)

結跏坐真言曰

唵蘇缽啰(二合)靺底多吠藝摩抳摩抳娑嚩(二合)訶

警覺一切如來真言曰

唵薩嚩怛他孽多嚩庾(平)惹吠多羅多啰吽摩抳迦娜寧娑嚩(二合)訶

請一切如來真言曰

唵微布羅缽啰(二合)嚩黎杜嚕杜嚕吽吽

求愿真言曰

唵薩嚩怛他孽多地瑟吒(二合)那質多僧[口*洛]訖叉(二合)拏嚩日禮(二合)吽吽

求菩薩愿真言曰

唵蘇尾布羅嚩娜寧訶啰訶啰吽

請一切天龍真言曰

唵阿鼻娑摩耶嚩日禮(二合)馱啰馱啰吽

請四天王等真言曰

唵摩抳尾誐嚩底吽

加持弟子真言曰

唵輸(上)婆摩抳戶盧戶盧吽

加持弟子令弟子入壇真言曰

唵薩嚩怛他孽多曷哩(二合)捺耶嚩日哩(二合)抳達啰達啰吽吽

獻一切佛一切菩薩諸天等食真言曰

唵尾啰尾啰逝誐誐那嚩呬儞攞呼攞呼吽吽

所有一切香花飲食。皆誦此真言用持獻之

護身真言曰

唵摩抳蘇唵(二合)婆抳吠誐嚩底啰訖叉(二合)啰訖叉(二合)[牟*含]吽

奉送諸圣眾真言曰

唵薩嚩怛他孽多矩盧儞底娑摩啰尾誐底入嚩(二合)羅入嚩(二合)羅吽吽娑嚩(二合)訶

誦此真言通一切處用。所謂奉送本尊獻閼伽香花飲食等用

已上一切心真言。先各誦一百八遍。然后作法時。才誦滅一切罪。一切苦惱皆得解脫。諸佛如來決定授菩提記。當得作佛。先世惡業受持此真言悉皆消散。獲無量恒河沙數功德。速證無上正等菩提。能轉法輪

　　建立曼荼羅品第七

爾時世尊說曼荼羅儀軌。依時依法先擇勝地。然后作壇。其壇四肘四門。以瞿摩夷和土遍涂拭之。壇上張一白蓋。稱壇大小。于壇中心取二肘。拼作一小方壇。先以白檀香涂拭。次用郁金香涂之。或以五色粉捻成。或畫亦得。于新器中和彩色用之。于小壇中畫七寶樓閣。于樓閣中畫一佛形像。作說法相。佛前作一蓮華。七寶莊嚴。于蓮華胎中畫作一輪。其輪百輻齊輞具足。以金莊嚴。輪外畫焰光。其蓮華莖吠流璃色。佛左邊畫金剛手菩薩。而作忿怒形。右手執金剛杵左手執白拂。右邊畫摩尼金剛菩薩。種種瓔珞莊嚴其身。左手執持寶珠右手執白拂。四角各畫四天大王。身著甲胄手執器仗。種種頭冠瓔珞莊嚴其身。作嗔怒形。其小壇中畫七寶界道。于其壇上懸一傘蓋。可一肘量。于傘蓋四面周匝懸幡。其大壇東門懸五色繒幡。以四金瓶滿盛香水。于瓶中著七寶及諸香藥五谷。于瓶口插時花有果枝條。以繒帛系瓶項。置壇四角。又以四銀瓶滿盛乳。安大壇四隅。若無金銀瓶。以金銀圖瓶替之。于中壇南門中。畫大吉祥天女。種種瓔珞莊嚴其身。北門中畫餉棄尼天女。壇西門中畫金剛使者天女。八臂持種種器仗。以種種瓔珞莊嚴。上懸青繒幡。于中壇四邊。香花飲食隨力供養。然三十二燈。種種花果散其壇上。于佛像前置金香爐。燒蘇合香。金剛手菩薩前以銀香爐燒安悉香。摩尼金剛菩薩前亦以銀香爐燒酥合香。于四天王前燒薰陸酥合白膠香和燒。于吉祥天女前燒白壇香。于餉棄尼天女前燒安悉香。于金剛女使者前燒薩羅計香(是青膠香)于四天王等前。各各別以飲食而供養之。其中壇四門外。各立吉祥標門。其大壇東門中畫訶利帝母。七子圍繞。于南門中畫大自在天王。于西門中畫花齒羅剎女。于北門中畫毗摩天女。顏貌美麗有七婇女圍繞。于壇上四邊插三十二只箭。其一一箭以五色加持線纏。周匝圍繞。于線上懸五色小幡以為莊嚴。于大壇外食界道上。安置種種花種種味飲食種種果七種油餅三十二梡三十二瓶三十二香爐。燒燈一百八盞。種種末香種種燒香所謂薰陸香安悉香必栗迦(苜蓿香)白檀沉香多孽羅香蘇合薩羅計(青膠是也)應燒五石蜜香。又以龍腦香麝香郁金紫檀白檀等。各各以為涂香。次應獻食飲乳酪沙糖水石蜜水。各盛八瓶。乳粥八梡。又以粳米菉豆油麻相和作粥八梡。粳米飯歡喜團各八梡。又粳米粥八梡。復盛油四瓦梡酥四瓦梡沙糖四梡石蜜四梡油麻四梡果子四梡七種谷子四梡。應以種種飲食供養。所謂天竺餅煎餅菉豆餅油麻煎餅無憂餅妙味餅酥餅沙糖餅。已上飲食隨所得營辦。當于引弟子入壇門中。兩邊置香水二瓶。應為弟子作入壇儀軌。其弟子入已。即為弟子灌頂。誦此真言以用灌頂真言曰

唵(一)摩訶尾布羅(二)缽啰(二合)底(丁以反)瑟恥(二合)多悉第(三)阿毗詵者[牟*含](四)薩嚩怛他孽多鼻曬罽(五)婆啰婆啰(六)三婆啰(七)吽吽

才灌頂已。先世一切罪障。一切業障悉皆清凈。得一切如來攝受。一切如來加持。一切如來灌頂。一切如來安慰。一切悉地現前。所思所求皆得滿愿。即成入一切如來三昧耶曼荼羅。入一切如來法性。證甚深法忍。往詣菩提場獲得如是等勝上功德。乃至獲得不退轉證無上正等菩提

　　畫像品第八

爾時世尊告諸大眾。我今說畫像法。而能成就一切事業。應取新白?不割截者。或一肘或二肘令四方等。畫人應受八戒。其畫彩色于新器中盛。勿用皮膠。畫七寶莊嚴樓閣。于樓閣中畫如來。作說法相坐師子座。佛右邊畫金剛手菩薩。十二臂黃白色。其像四面。正面歡喜。右邊面忿怒相。左邊面開口狗牙上出。當頭上面顰眉怒目。頭冠瓔珞種種莊嚴。于蓮華上半跏而坐。左邊畫寶金剛菩薩。四面十六臂。正面歡喜。右面青色作摩訶迦羅天面。左面綠色作師子面。頭上面顰眉露齒忿怒作淺綠色。右邊第一手持真多摩尼寶作獻佛勢。左邊第一手持蓮花。右第二手作安慰手。左第二手持三戟叉。二手合掌。余手皆執諸器仗。右第四手持輪。左第四手持劍。右第五手持金剛杵。左第五手持花篋。右第六手持念珠。左第六手持軍遲。右第七手持刀。左第七手持梵夾。右第八手持寶塔。左第八手持須彌山。于蓮華臺上半跏而坐。于其座下畫餉棄尼天女。有八臂跪坐合掌。作供養佛相。金剛手菩薩座下。作吉祥天女。跪坐持寶器。滿盛種種寶供養如來。于吉祥天女后。畫金剛使者天女。作笑面有四臂。種種瓔珞而為嚴飾。手持種種器仗。餉棄尼天女后。畫花齒天女。身著素服。以手持花瞻仰如來。于如來前。畫作七寶花。其花百葉以金為臺。吠琉璃為莖。其蓮華上畫作百輻輪。臍輞具足。輪外周匝皆有光焰。于蓮華根下。畫四大天王。悉被甲胄種種嚴飾手執器仗。蓮華下畫作水池。以七寶莊嚴。于池岸上應畫持誦人。跪坐手持香爐并持花枝。又持念珠。跪坐瞻仰如來。于寶樓閣上。于虛空中畫梵天毗紐天大自在天。散花供養。應依如是儀則畫像。其持誦者著新凈衣。食三白食。從白月八日。在如來前如法念誦。至十五日令滿十萬遍。其像動搖及見自身熾然光明。獲得無障礙眼。證清凈摩尼行三摩地。于一切持明仙中為轉輪王。親見一切如來。才誦一遍遠離一切地獄傍生。能斷貪嗔癡等。離諸慳吝垢。成就一切功德。獲得一切安樂。攝受一切善根。一切如來之所加持。一切菩薩之所安慰。一切諸天悉皆擁護。一切藥叉羅剎畢隸多比舍遮阿蘇羅彥達嚩[卄/(阿-可+辛)/木]嚕拏緊那啰摩護啰誐人非人等。悉來侍衛。于一切王宮皆得供養。令諸世間皆得順伏。一切功德波羅蜜悉皆圓滿。如是等殊勝功德悉皆獲得。若才誦者猶獲如上福利。況多增勝。受持者若有讀誦受持相應供養。求成就。并與印契真言相應對于像前。其人等同諸佛。應受天人世間供養禮拜。其人等同諸佛。應見應知如來之所受記。其人決定不退轉于無上菩提。不復生于母胎。所生世界蓮華化生。不離諸佛菩薩所生之處。共諸如來集會乃至坐菩提場

　　護摩品第九

爾時如來復為諸大眾。說護摩法。先須清凈身心然后作法。一一法速令成就。起廣大利益。為諸有情發如是心。應作護摩如法供養。護摩真言曰

唵娑嚩(二合)訶缽底部啰(二合)部啰(入)吽吽[口*半]吒(半音)娑嚩(二合)訶(引)

以此真言加持油麻白芥子。和酥一遍一燒滿一百八遍。能令一切真言法速得成就。除遣一切障者毗那夜迦。一切罪一切煩惱一切冤家惡友皆得摧伏禁止。令其迷惑。一切惡夢災怪不祥之事自然消散

又以安悉香白芥子和酥。誦真言一遍一投火中燒之滿一千八遍。一切鬼魅頭自破裂。一切病患諸瘧速得除愈。一切鬼神變怪皆得遠離又以酥和白芥子。一誦真言一投火中。滿一千八遍獲得一邑主。又以白芥子和酥護摩一千八遍。一切諸魔恐怖冤家他敵悉皆除滅

又以天木(杉木是也)和酥護摩一千八遍。得啰惹并內宮眷屬歡喜敬愛所求皆遂

若以白膠香和酥。及白芥子。于山峰上護摩如前遍數。一切諸宮窟門自然而開。即得入中為持明仙中王

又以香膠和芥子油。于龍池邊護摩一千八遍。一切諸龍皆得敬愛。所敕皆作之。依時降雨不損苗稼

又以飲食護摩一千八遍。供養如來即得五谷豐饒

又以鹽護摩一千八遍。一切藥叉女皆來禮足。作是言大家勿傷我命。任意驅使皆得成辦

又以酥和粳米。護摩一千八遍獲大吉祥

又以胡椒對日。護摩一千八遍。常得諸天擁護獲大吉祥

又于大吉祥天女前。以油麻和白芥子護摩。得大財豐饒

又以遏迦木護摩一千八遍。即成警覺諸佛菩薩悉知是人。離一切罪。于一切世間出世間真言王。悉皆現前。除一切病。于諸冤敵而得最勝。一切生死苦不能凌逼。由此真言力故。諸有善業皆易成就。一切惡夢不祥之事皆得消散。一切厭禱一切系縛一切煩惱不能侵擾。如是等護摩事業。能作息災能獲安樂獲得財利。設有墮諸惡見眾生令得正見

爾時婆伽梵告金剛手菩薩。此教王有大威德。是一切如來心。是諸如來母。是諸如來轉大法輪。是諸如來往詣菩提場。是諸如來建大法幢。是諸如來吹大法蠡。是諸如來坐金剛座。是諸如來降伏魔軍。是諸如來最勝秘密。是諸如來極大秘密。金剛手此陀羅尼。于贍部洲息一切有情煩惱。能除一切有情罪。能竭贍部洲有情地獄餓鬼傍生之業。能除有情生老病死愁嘆苦憂及諸熱惱。爾時世尊復告金剛手菩薩。我以天眼觀諸如來。不能說此陀羅尼所生功德聚。此陀羅尼有如上最勝殊妙。如是廣大如是甚深。如是等勝最勝。上最上大神通。如是大寶廣博樓閣教王。薄福少德眾生。必不聞此陀羅尼名字。況復得見。受持讀誦。若有聞見此陀羅尼名者。是人已曾親近恒沙諸佛菩薩。金剛手此陀羅尼是如來心。難解難入。若有善男子善女人。于百千萬劫。供養八十俱知那庾多百千恒河沙諸佛菩薩。飲食衣服房舍臥具百種湯藥幡蓋香花涂香末香。復以七寶滿三千大千世界。日日中奉施諸佛。金剛手于汝意云何。是善男子善女人功德多不。金剛手菩薩白佛言。世尊此人功德無量無邊不可稱數。若有誦此陀羅尼一遍者。此人功德勝前功德。諸佛如來說不能盡。若有善男子善女人。于一時頃作意思惟此陀羅尼。稱量比前供養如一切如來飲食衣服香花七寶功德。倍勝于前。即成供養一切如來

爾時如來說是語已。眾中天龍藥叉彥達嚩阿蘇啰孽嚕拏緊娜啰摩護啰誐人非人等。一切大眾踴躍歡喜發聲稱贊。五體投地虔誠禮敬。合掌向佛白言世尊。此陀羅尼等同如來出于世間。今佛世尊于贍部洲。能善建立此秘密陀羅尼心法

爾時十方同會諸佛菩薩。咸贊釋迦如來言。善哉善哉。既贊嘆已各還本土。爾時釋迦牟尼世尊以佛神力還娑訶世界

大寶廣博樓閣善住秘密陀羅尼經卷中大寶廣博樓閣善住秘密陀羅尼經卷下

　　　　開府儀同三司特進試鴻臚卿肅國公食邑三千戶賜紫贈司空謐大鑒正號大廣智大興善寺三藏沙門不空奉　詔譯


　　護摩品第九之余

爾時金剛手秘密主菩薩。面貌熙怡微笑身毛聳豎。持金剛杵輪擲揮空。以種種香花衣服嚴具。諸持明仙眾歌贊嘆詠。往詣佛所。以諸香花衣服嚴具而散佛上。繞佛三匝頂禮佛足。漸進佛前。偏袒右肩右膝著地。合掌白佛言。世尊如來今于世間然大法炬。于贍部洲建立陀羅尼教王。若有見聞此陀羅尼者。等同見佛。出興于世。應如是知。世尊說是大寶廣博樓閣善住秘密大印曼荼羅教明王法。世尊若有才聞此陀羅尼者。于無上菩提決定得不退。疾證無上等覺菩提解脫一切罪障唯愿世尊為諸眾生。說此陀羅尼印法。即以伽他而問于佛

　此之秘密印　　云何而輪結
　云何安于指　　云何復安臂
　云何手按手　　云何以印觸
　而作于加持　　云何印在心
　云何而舒臂　　云何三昧耶
　云何安慰印　　云何以神力
　加持速成就　　云何金剛座
　云何灌頂印　　云何法輪印
　云何持無上　　無能勝密印
　云何轉輪印　　及如意寶印
　云何四王印　　云何吉祥天
　秘密之契印　　云何餉棄尼
　及女使者印　　云何持壇中
　一切圣眾印　　云何迎請印
　云何根本印　　心及隨心印
　如上之印法　　唯愿大牟尼
　而為我解說　　由結此印故
　一切業成就　　才見此印故
　諸罪皆清凈　　若修真言法
　成無上悉地　　愿佛說真實
　由結此印故　　世尊為我說　

爾時釋迦牟尼如來于大眾中。舒金色如象王鼻百千福莊嚴臂。按金剛手秘密主菩薩頂。而安慰之作是言。金剛手此大寶廣博樓閣善住秘密陀羅尼印品。如是印法汝今聽善聽極善聽作意思惟。今委寄汝。汝應極生恭敬印品及曼荼羅成就法。當于后世敬重印品。知一切印等同如來。如薄伽梵詣菩提場。如轉法輪。如佛舍利。于后世時。不應授與下族類人。惡性有情破戒有情。懈怠有情不凈信者。耽嗜有情我慢有情。如斯之類不須為說。此陀羅尼等同如來舍利。勿令隱沒。若有薄福有情。聞我此法便生毀謗。當知此等如毀謗佛無有異也。是故金剛手善應執持此陀羅尼。所在之處如佛無異。爾時金剛手菩薩。頂禮佛足白言世尊。如是如是世尊所說。我當專心受持恭敬供養以報佛恩。唯愿世尊為我演說。我當守護如來三昧耶。不敢違越不敢棄舍不敢疑惑。令持明者速得成就。爾時薄伽梵作念正知。于大眾中以吉祥儀軌。說修行此大寶廣博樓閣善住秘密陀羅尼大印品。持明者善須依法澡浴。及飲五凈。依法加持及自護身。著新凈衣。先以白檀香遍涂手臂。然后復用郁金香。涂系于神線。臂釧茅镮安于右臂。離喧鬧密靜處。建立精室。或舍利塔前。對佛像面向東方。作吉祥座及結跏坐。先于一切有情起大慈心。深生悲愍。即應誦根本陀羅尼。次誦心陀羅尼隨心陀羅尼。以花鬘燒香供養一切如來。并供養持金剛觀白在曼殊室利慈氏等。憐愍有情者。遍禮十方一切如來。所奉獻者二手合掌

　應作如是言　　住在于十方
　諸佛攝受我　　遍在于十方
　過去及現在　　未來諸世尊
　菩薩威德者　　我今悉皆禮　

唵牟尼摩尼缽啰(二合)嚩啰缽啰(二合)嚩隸麌呬耶(二合)缽納銘(二合)摩訶缽啰(二合)陛娑嚩(二合引)訶(引)

次結普遍光明寶清凈如來心印。先以右手拇指。捻頭指甲上。如镮。余三指展之。次以左手展其頭指。屈大拇指。押三指甲上。二手相對置于心前

　應住寂靜心　　觀想佛形像
　身儀應寂靜　　復以寂靜眼
　身不應動搖　　不動于靜慮
　結印誦密言　　數限二十一　

唵薩嚩怛他[卄/(阿-可+辛)/木]多紇哩(二合)捺耶摩抳入嚩(二合)攞寧阿(去)尾瑟吒(二合)也吽(引)

才結此印。即持一切如來心印。積集廣大福聚。如恒河沙那庾多百千如微塵諸佛。若有善男子善女人苾芻苾芻尼優婆塞優婆夷。以滿三千大千世界七寶。及天妙衣服涂香末香燒香花鬘瓔珞諸莊嚴具幢幡寶蓋。供養一一佛。滿百劫。如是供養一切佛已。若有人結此印誦真言一遍。所生善根百分不及其一。如上恒河沙諸佛。不能盡說其福聚。如是大威德有大神驗。才結此印誦真言。觀念地獄一切眾生。彼地獄眾生皆得解脫。由此觀行皆得生極樂世界。如是等阿修羅及焰魔界傍生。皆得解脫一切身垢。過現生身得清凈。一切如來攝受護念。即成見一切如來。皆由結此普遍光明寶清凈如來印威力故

次結一切如來心印。亦名安慰一切如來印。先以左肘當[膫-(日/小)+(夸-大)]。平展仰掌。即屈無名指小指。以大母指押之。右手準前印不改。顰眉羯吒訖叉眼。自視其身。微屈身。齒咬下唇應誦真言曰

唵薩嚩怛他孽多缽啰(二合)嚩啰孽啰啰摩抳吽

才結此印誦真言。即成入一切如來所有三昧耶曼茶羅。則成俱知三昧耶者。若人百千劫來宿障。由見此印即得消滅。閉一切惡趣門。即成結一萬四千俱胝那庾多百千佛大三昧印及誦真言。又同結一切如來部族印。一切夜叉羅剎部多諸毗那夜迦等。皆悉被燒。如一火聚。是諸障者面皆踣地。皆順三昧耶不敢違越。一切諸天頂戴誦持者二足。皆住三昧耶。由才見聞此印故。即成知一切三昧耶者。一切惡龍亦順。住三昧耶不敢違越。無有三昧耶。秘密曼茶羅教軌儀無不知者。悉皆成入。由結印誦真言故。諸有惡人不敬信者。及外道冤敵不饒益有情者。皆起慈心深生恭敬。一切懷惡意諸煩惱者。悉皆消滅。即成具三昧耶。即離一切罪障。即成歸依三寶。即成就大福德聚。遠離諸疾病。離一切慳吝煩惱垢

次結一切如來普遍大寶三昧耶秘密大印。先以右手置右膝上。以大拇指。捻中指甲上。次以左手仰橫安心上。以母指押中指無名指甲上。舒頭指及小指。發慈心開目而住。即誦真言曰

唵薩嚩怛他孽多毗三冒馱娜嚩日[口*(黍-禾+利)](二合)吽

才結此印誦真言。即得一切如來之所安慰。皆稱善哉。舒手按頂憐如愛子。則為一切如來之子。千俱胝那庾多恒河沙諸佛所共安慰。其人一切罪障皆得清凈。一切煩惱悉皆消滅。一切菩薩悉皆禮敬。一切諸天悉皆侍衛。一切鬼神并一切夜叉羅剎悉皆不敢侵倰。一切障礙毗那夜迦不敢惱害。馳散十方。一切皆起慈心。由見此印故。無有疑也。見持明者持此最勝印。當知佛菩薩現前安慰。由誦此真言。當知是佛音聲。等同諸佛。佛語甚深難聞。若有善男子善女人苾芻苾芻尼塢波索迦塢波斯迦。若持明者。結跏趺坐結印誦真言。若得見持此真言人。則成見六十二恒河沙百千俱知那庾多諸佛如來應正等覺。不應起疑惑。應當供養彼人奉其衣服。應起恭敬如大師想。觀持明者等同諸佛。當知是人則同諸佛。一切希求勝愿皆得滿足。若一時間結印誦真言。慈心遍緣六趣輪回諸有情二足四足多足思惟起慈愍心。輪回有情及傍生者。皆獲安慰獲佛菩提不久。諸天擁護。于一切曼茶羅。成知三昧耶者。即成誦一切真言。即成結一切印

次結一切如來莊嚴大寶光加持秘密大印。以二手右押左。背相叉。屈二頭指各如鉤。二小指各直豎。二大指各屈在掌中。結跏趺坐。以印當臍上。傾身向右。顰眉眼寂靜而視。觀想諸佛住大慈心。應誦真言矜愍一切有情。觀佛色相。置印于頂上。結印時。誦唵字吽字泮字。結印已。由誦唵字成加持菩提場。由誦吽字加持轉法輪。由誦泮字加持菩提樹。如須彌山不傾動。一切如來所加持。一切佛皆與授記。一切處加持人天。是人身得清凈。如日光摩尼照曜。離一切罪增長福德聚。是處猶如窣堵波。由結此印故。由如菩提場。諸佛所加持。加持于十地。亦加持不退轉處。能凈宿障。解脫諸惡趣。關閉諸地獄門。開諸天門。是人于七十二恒河沙數俱低那庾多百千諸佛所。種植善根獲得授記。一切鬼神夜叉羅剎及龍皆生恐怖。及諸障毗那夜迦踣面于地。如火聚焚燒。及諸余類難調伏者。摧壞無疑。此印難見難聞。離一切罪及離八大地獄。成就一切真言教法。即成入一切曼荼羅一切三昧耶印。如來所說皆得加持。亦能加持一切印。成佛菩提最勝。才結此印。一切處常得加持真言曰

唵薩嚩怛他蘗多地瑟姹(二合)那摩尼摩尼吽泮吒(半音)

次結如來寶大金剛安立金剛師子座印

先應結金剛加座。即結金剛合掌印。想身為金剛杵形。微屈身。觀想遍毛端遍觸。然后二手合掌。屈二頭指。捻二大指甲。豎二中指如金剛杵形。直豎二無名指。以二小指。[打-丁+必]在無名指背。以印觸地。及觸二膝。即安于臍。此名二金剛師子座印。其地猶若金剛。周匝十方如金剛墻。亦成一切如來座。由一切如來加持故。成金剛座樓閣。一切難調伏者不能沮壞。一切處得無畏。及障者毗那夜迦一切諸魔類。由結此印皆得超勝。彼皆一切馳散。及夜叉羅剎大力作障者悉皆遠離。難伏不見形者。及諸不友冤敵惡心眾生悉皆殄滅。由結此印故。一切有情若男若女皆得敬愛。王及后宮皆得歡喜。及余有情在于地上。皆得敬伏。一切隨順晝夜無間斷。由諸佛加持成金剛寶殿。建立師子座。由佛神通加持故。如俱胝恒河沙數百千應供正遍知處。成金剛師子座。由才結此印。于如是等如來所。成奉獻金剛座。則獲一切如來神力加持。由才結如來寶大金剛建立金剛師子座印。一切地獄傍生焰魔界餓鬼阿蘇啰身一切地獄等。由先世業障。以此金剛墻令摧壞令系縛。皆令消滅。其身得清凈成金剛不壞身。由誦真言結印故。于諸惡趣皆得解脫。及解脫一切罪真言曰

唵薩嚩怛他[卄/(阿-可+辛)/木]多缽啰(二合)嚩啰摩尼嚧旨黎吽吽泮吒(半音)

次結一切如來大寶出生灌頂大印

二手合掌如金剛杵。二頭指傍舒。二中指屈節指面相合。直豎二無名指。如金剛杵。二大指押二小指甲上。結吉祥跏座。置印于頂上。應誦此真言曰

唵薩嚩怛他孽多尾么羅三婆吠吽吽

才結此印誦真言。其持明者于六十八百千恒河沙數微塵等如來應供正遍知。以一切如來神變加持。獲得灌頂。即彼乃至得如上如來系無垢繒于其首。以一切曼荼羅印品明真言灌頂。成就無量阿僧祇福德聚。獲得無量善根。一切菩薩金剛手。于持明仙人。以百千遍灌其頂。一切天龍夜叉乾闥婆阿蘇啰孽嚕拏緊那啰摩護啰誐四天王。與成彼持明人灌頂。一切持明仙中輪王。與成彼灌頂。為一切如來長子殊勝灌頂。成一切如來三昧耶秘密曼荼羅灌頂。以大寶廣博樓閣秘密成灌頂。一切不友冤敵作障者。毗那夜迦惡藥叉羅剎部多鬼神。不能見彼持明者。其持誦者身如虛空。隱形不現。普遍十方一切佛剎。一切如來應供正遍知。廣大衣服繒彩七寶瓔珞莊嚴頭冠。于一切如來所。作大供養云海。成供養灌頂。由才結此印。得如是神通自在善根。成就如是大威德大福利

次結一切如來光明大寶摧魔熾然法輪神通加持大印

二手合掌安于心。以右手大指頭指甲。相捻。余三指直舒掩于心。屈左手大指入掌中。捻中指甲上。余三指微屈。二手背相著。其左手掌面向前。結跏趺坐應誦真言。住慈三摩地內心定寂靜。由結此印。即轉清凈大法輪。三千大千世界六種震動無疑。諸佛菩薩皆觀察持明者。金剛手歡喜。并諸天眷屬持明轉輪王。常來侍衛持明者。四大天王晝夜常護持四方。一切如來常加持。由轉法輪。于諸眾皆得超勝一切障作障毗那夜迦。持明者若持此印。心得寂靜離諸障難。是人等同如來出興于世轉大法輪。如坐菩提場轉大法輪。我見彼人等同諸佛。應當供養。所獲善福如供養佛。持誦者應清凈心。于諸有情常起悲愍。應結印誦真言。少顰眉唇齒俱合。觀想佛形如轉法輪。心作是思惟。降伏諸魔制諸障難。由結此印誦真言故。能然大法炬建大法幢。擊大法鼓吹大法蠡作大師子吼增長福德聚。由才結此印如結八十俱知恒河沙諸佛真言密印。是諸如來亦加其威神。咸稱善哉善哉授菩提記真言曰

唵薩嚩怛他孽多三摩耶摩抳嚩日黎(二合)吽吽

次結無能勝印。以右手大指。拄頭指頭。屈如環。余三指直豎。左手亦然。豎二手所舒指。背相著。以印小指當于臍。顰眉向下觀身。以右腳押左腳。以羯吒訖叉眼顧視意。誦真言即舉右腳。以大母指觸地。由才結印誦真言故。即能降伏諸魔并諸營從得勝。及降伏一切作障毗那夜迦及不現形者一切夜叉羅剎。于諸冤敵通達無礙。及諸不友冤敵得勝。離諸煩惱苦及諸鬼趣得勝。于其身中貪嗔癡及余種種煩惱。彼皆寂靜。由才結印故。則解脫諸罪。一切所往處得勝。于真言法得無障礙得成無障礙事。得離一切諸病。乃至證菩提。一切處諸天擁護于十方。無能勝真言曰

唵薩嚩怛他孽多惹耶尾惹耶阿爾多嚩日嚟(二合)吽吽

次結一切如來轉法輪印

先以右手握大母指作拳。左手亦然。以右拳安于左拳上。由結此印。一切如來之所印可。如恒河沙俱胝百千如來咸皆歡喜。受與無上悉地。是諸如來決定現其身。于一切持明仙眾中。為轉輪王。一切真言印契教法悉皆通達。如在心于諸曼荼羅成就。最勝一切諸天十方擁護。轉法輪真言曰

唵薩嚩怛他孽多達磨馱都摩訶么抳試佉黎喝啰喝啰吽吽泮吒(半音)

次結金剛手菩薩印

先以二手合掌。二中指右押左內相叉。二頭指并二大指如金剛形。豎二無名指。指面相著。二大指直豎。二小指搩開。舉其左肘。下其右肘。顧視左肘。右腳押左腳。半跏微展左腳。作顰眉怒目嗔相。以齒咬下唇喉中稱吽聲。意誦真言觀己身如金剛手。才結印誦真言故。三十三天皆大驚怖。一切天宮悉皆震動。一切夜叉羅剎王及難調諸龍鬼神毗那夜迦及諸作障者。悉踣面在地號哭。四方馳走。金剛手皆大歡喜受與悉地。真言教法悉皆成就。福聚增長。持明中為主宰。若能三摩地相應。洗浴清凈涂香涂身。著新凈衣服。諸佛如來觀察其人。一切曼荼羅圣眾皆大歡喜。真言曰

唵薩嚩怛他孽多摩訶嚩日啰(二合)賀嚩耶馱啰馱啰吽吽泮吒(半音)

次結寶金剛菩薩印

準前印唯搩開二頭指。安印當心。結跏趺坐。起慈心眼寂靜而視。端嚴柔軟誦真言。隨其意思所求滿足。金剛手常歡喜。觀彼人如所愛子真言曰

唵杜嚧(二合)杜嚧(二合)摩尼摩尼摩訶密儞與(二合)怛末尼(二合)娑嚩(二合引)訶(引)

次結四大天王印

先以右手安于臍上。屈大指入掌。以頭指捻大指頭。余三指直舒。左手安左[膫-(日/小)+(夸-大)]上。直舒頭指。余三指握大指為拳。作擬勢。身向前微屈。眼視右手。作忿怒形。怒目不轉睛。應誦真言曰

唵嚧迦播里低惹耶惹耶吽

次結吉祥天女印

先以二手虛心合掌。二頭指二中指二無名指。散開微屈如開敷蓮花形。由結印誦真言。能滿一切所希求愿是大威德者真言曰

唵尾摩羅孽羅(二合)縛底三婆啰吽

次結餉棄尼天女印

以右手近右乳邊。頭指直豎。大指屈入掌中。以中指無名小指慢為拳。左手覆左膝。觸膝上。曲身向前怒目而視。應誦真言曰

唵能(上)瑟置哩(三合)抳(平)尾娑羅吽

次結使者天女印

先以右手仰掌。當心平展。下其肘。次以左手平展覆掌。于右手下。二手背相背。舉其臂肘。引頭向前微曲身。誦真言曰

唵阿誐么野地啰門(上)者吒訶悉儞吽

次結曼荼羅中一切圣眾印

以二手指相叉。鉤結安于臍。展左腳按地即成誦真言曰

唵三曼多迦啰跛哩布啰抳馱迦馱迦吽泮

次結花齒天女印

先以右手屈五指如蓮華形。安左耳上。左手準前安于心。真言曰

唵娑啰娑啰尾娑啰吽吽

　爾時金剛手　　復白世尊言
　云何根本印　　云何是心印
　云何隨心印　　牟尼為我說
　世尊作是言　　二手作合掌
　應置于心上　　屈于二頭指
　及以二大指　　相捻猶如環
　二中指蹙屈　　猶如于寶形
　豎合二無名　　搩開二小指
　是名根本印　　智者結此印
　誦根本密言　　即成先行法
　次說心印相　　先以于右手
　仰掌安于心　　大指與無名
　而以頭相捻　　余三指平舒
　次以于左手　　大指捻小甲
　余三亦直舒　　覆于左膝上
　是則名心印　　亦名安慰印
　功能如根本　　次法隨心印
　準前心印相　　大母與頭指
　相捻猶如環　　依前左膝上　

結此印能成辦一切事業。滅一切罪除一切煩惱。不久決定當得佛菩提。若人結一一印。其福不可量。由結此印。于無量阿僧祇恒河沙數俱胝那庾多百千如來應正等覺。雨大供養云海涂香末香華鬘衣服幢幡瓔珞嚴具七寶。于一切如來。成供養種種百味飲食。隨如來所宜成出生供養。隨其意樂醫藥資緣。于一一如來前成廣大供養。由結印誦真言。于一切如來。平等于十方即警覺。彼等如來稱善哉。悉皆授與記。一切如來安慰其人。樂見彼人。金剛手持明王并諸眷屬眾。晝夜常擁護其人。四大天王決定擁護其處。等同窣睹波。由結此印故。其地如來說如有舍利塔。皆得決定不退轉。是故金剛手若善男子善女人苾芻苾芻尼優婆塞優婆夷凈信持明者。應當極生恭敬受持讀誦供養。若自書寫勸他書寫。應當結印以大信心以大恭敬。以種種物應當供養。其善男子善女人苾芻苾芻尼鄔波索迦鄔波斯迦獲大福成就。一切戒成就。大精進大忍辱成就。大禪定成就。檀那成就。大智慧成就。廣大功德成就。六波羅蜜圓滿。若有得此陀羅尼印壇場法者。成就如是廣大功德。佛說是經已。金剛手菩薩摩訶薩及一切大眾天龍藥叉彥達嚩阿蘇啰蘗嚕拏緊娜啰摩護啰誐人非人等。皆大歡喜信受奉行

大寶廣博樓閣善住秘密陀羅尼經卷下
