　　No. 1678

佛三身贊(西土賢圣撰)

　　　　西天譯經三藏朝散大夫試光祿卿明教大師臣法賢奉　詔譯


法身

　我今稽首法身佛　　無喻難思普遍智
　充滿法界無掛礙　　湛然寂靜無等等
　非有非無性真實　　亦非多少離數量
　平等無相若虛空　　福利自他亦如是　

報身

　我今稽首報身佛　　湛然安住大牟尼
　哀愍化度菩薩眾　　處會如日而普照
　三祇積集諸功德　　始能圓滿寂靜道
　以大音聲談妙法　　普令獲得平等果　

化身

　我今稽首化身佛　　菩提樹下成正覺
　或起變現或寂靜　　或復往化于十方
　或轉法輪于鹿苑　　或現大光如火聚
　三涂苦報悉能除　　三界無比大牟尼　

回向

　如是佛身無漏智　　我常信解凈三業
　以無量慧大福行　　一心垂愍諸群生
　以今頌贊三身佛　　所獲無漏功德種
　愿我速證佛菩提　　盡引眾生歸正道　

佛三身贊
