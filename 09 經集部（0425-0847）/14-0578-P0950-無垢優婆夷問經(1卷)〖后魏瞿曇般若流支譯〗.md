　　No. 578

無垢優婆夷問經

　　　　后魏中印度三藏瞿曇般若流支譯


如是我聞。一時婆伽婆住舍婆提城寂靜宮殿重閣講堂。爾時無垢優婆夷。賢優婆夷等。諸優婆夷。往詣佛所。到佛所已。頭面禮足。禮佛足已。退坐一面

爾時世尊即告無垢優婆夷言。汝優婆夷。不放逸行懈怠心不。優婆夷言。我不懈怠。不放逸行

佛告無垢優婆夷言。汝常云何不懈怠耶。又汝云何不放逸行。無垢優婆夷白佛言。世尊。我常早起掃佛塔地。掃已涂治四廂四處。清凈涂已。散華燒香。如是供養。然后入房。既入房已。次復入禪。修四梵行。不離三歸。受持五戒。常恒如是。我不懈怠。不放逸行。無垢優婆夷作是語已。復白佛言。世尊。我今未知掃佛塔地所有善根得何福報。四廂涂治。所有善根得何福報。散華燒香。供養佛塔。所有善根得何福報。禪四梵行。三歸五戒。所有善根得何福報。唯愿世尊為我解說。佛告無垢優婆夷言。掃佛塔地。得五福報。何等為五。一者自心清凈。他人見已生清凈心。二者為他所愛。三者天心歡喜。四者集端正業。五者命終生于善道天中。無垢當知。掃佛塔地。福報如是

無垢當知。若人信佛。作圓輪形。涂佛塔地。散花燒香。如是供養。我說彼人身壞命終。生弗婆提。富樂自在。于彼壽終。生化樂天

無垢當知。若人信佛。作半月形。涂佛塔地。散華燒香。如是供養。我說彼人身壞命終。生瞿陀尼。富樂自在。于彼壽終。生兜率天

無垢當知。若人信佛。于佛塔邊。四方涂地。散花燒香。如是供養。我說彼人身壞命終。生郁單曰。富樂自在。于彼壽終。生炎摩天

無垢當知。若人信佛。作人面形。涂佛塔地。散華燒香。如是供養。我說彼人身壞命終。生閻浮提。富樂自在。壽終生于三十三天

無垢當知。此涂塔地。散華燒香。所有善根。果報如是

無垢當知。若人入禪修四梵行。歸佛法僧。受持五戒。我說彼人無量無數。善根福報。無窮無盡。后得涅槃

無垢當知。若人歸依聲聞緣覺。修集戒聚。不能如是無盡涅槃。何以故。受持五戒。禪四梵行。所得果報。唯除涅槃。更無處受。以福多故。世尊爾時如是說已。無垢優婆夷心生疑念。默而無言。爾時世尊知心念已。即從面門。出廣長舌。遍覆自面二耳二眼并二鼻已。遍覆虛空。覆虛空已。還攝入口。攝入口已。復語無垢優婆夷言。汝頗曾見妄語之人。兩舌惡口綺語之人。有如是色舌相以不

爾時無垢優婆夷既聞是語。從坐而起。合掌向佛白言。世尊。未曾見也。有實語者。未有此舌。況妄語人。唯除如來應正遍知。無始已來。常實語故。得如是舌。爾時無垢優婆夷。知佛實語。離疑心喜。以偈贊曰

　我于千億劫　　不曾憶念見
　如是勝法寶　　不憶曾供養
　我今日得見　　如是世間燈
　既如是見已　　得聞第一法　

爾時世尊偈答無垢優婆夷曰

　汝聞已成圣　　此真勝法寶
　清凈寂靜法　　得入涅槃城　

世尊說已。無垢優婆夷心大歡喜。比丘比丘尼。優婆塞優婆夷。一切眾會。天人阿修羅。乾闥婆等。聞佛說已。贊言善哉

　此經人天因　　亦是涅槃道
　行者向人天　　亦趣涅槃門
　譯此經功德　　普施諸眾生
　愿速修因道　　得人天涅槃　無垢優婆夷問經
